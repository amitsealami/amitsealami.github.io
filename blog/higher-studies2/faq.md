# অন্যান্য প্রশ্ন

## আগে এটা মাইন্ডম্যাপ হিসাবে ছিলো, এখন লেখা হিসাবে কেন?

বেশ কয়েকটা কারণে। আমাদের দেশের বড় একটা অংশ এখনো শুধুই মোবাইলে ইন্টারনেট দেখে, তাদের জন্য মাইন্ডম্যাপ ভালো অপশন না। মাইন্ডম্যাপটা সাথে বিজ্ঞাপন দেখায় - যেটা পাঠকের জন্য অসুবিধা তৈরি করতে পারে। মাইন্ডম্যাপটা এক নজরে অনেক কিছু দেখালেও, একটা সময় আরো বড় হলে ম্যানেজ করা আরো কঠিন হয়ে যাবে ইত্যাদি ইত্যাদি কারণে। চাইলে এখনো [মাইন্ডম্যাপটা](https://bit.ly/AmitUSA) দেখতে পারেন।

## আমার কিছু প্রশ্ন ছিল/এটা বা ওটা নিয়ে লিখলে ভালো হয় ইত্যাদি

বিলক্ষণ! প্রশ্ন করতে পারেন এই পেজেই কমেন্টের বাক্সে। আপনি নির্ভয়ে, সানন্দে অনুভূতি প্রকাশ করুন।

বাকিটা? আমি দেখছি।  :thumbsup:

## এইটা আপনি সবখানে শেয়ার করেন কেন? ফ্রি বিয়ার বলে তো কিছু নাই।

না থাকতে পারে, কিন্তু Pay It Forward নামের একটা জিনিষ আছে। সংক্ষেপে বললে, কেউ আপনার উপকার করলে আপনি কৃতজ্ঞতা প্রকাশ করতে অন্য কারো উপকার করবেন যখন সুযোগ পাবেন। আমি যেহেতু উপকার পেয়েছি, আর এই দর্শনে বিশ্বাসী, তাই আমি আমার সাধ্যমত চেষ্টা করছি উপকার করার। এই ওয়েবসাইটে কোনো বিজ্ঞাপনের কোড নাই। পৃথিবীর সব মানুষ ঝাঁপিয়ে এই লেখা পড়লে, শেয়ার বা কমেন্ট করলে আমার একটা পয়সা লাভ হবে না। বরং সার্ভার এর ব্যবস্থা করতে গিয়ে খরচ হতে পারে।

কিন্তু আপনি যেহেতু এই দর্শনের কথা জেনে গেছেন, এখন আপনার ও করতে হবে। শুভ কামনা! :grin:
