<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Blog on Blog of Amit Seal Ami</title><link>https://amitsealami.github.io/blog/tags/blog/</link><description>Recent content in Blog on Blog of Amit Seal Ami</description><generator>Hugo -- gohugo.io</generator><language>en-us</language><lastBuildDate>Sat, 30 Jun 2018 00:13:55 +0600</lastBuildDate><atom:link href="https://amitsealami.github.io/blog/tags/blog/index.xml" rel="self" type="application/rss+xml"/><item><title>সুইডেনের পথে, ICSE এর সাথে - পর্ব ৪</title><link>https://amitsealami.github.io/blog/sweden/visiting-sweden-4/</link><pubDate>Sat, 30 Jun 2018 00:13:55 +0600</pubDate><guid>https://amitsealami.github.io/blog/sweden/visiting-sweden-4/</guid><description>ঘুম থেকে উঠেই তড়াক করে রেডি হতে গেলাম। হিসাব করে দেখলাম খাওয়ার সময় নেই, কারন অপিরিচিত জায়গা, সব বুঝে শুনে উঠতেই সময় চলে যাবে। কনফারেন্স ব্রেকফাস্ট দিবে, কাজেই ওটা নিয়ে বেশি চিন্তা না করলেও চলে। বাসা থেকে ব্লেজার এনেছিলাম, কিন্তু তাপমাত্রার অবস্থা দেখে বুঝলাম ওটা পরে যাওয়া যাবে না, ঘেমে নেয়ে বিতিকিচ্ছিরি অবস্থা হবে। সুতরাং শার্ট প্যান্ট পরেই দৌড়।
হোটেল থেকে বার হলাম প্রায় ৭:৩০ এ। খুব একটা ঠান্ডা না বা গরম না, কিন্তু সময়ের সাথে সাথে গরম বাড়বে। আগের লেখাতেই বলেছিলাম, এমন টিকেট কিনেছি যেটা দিয়ে যেখানে খুশি যাওয়া যাবে গোটেবর্গের ভিতরে - সেটা বাস, ট্রাম বা লঞ্চ - যাই হোক না কেন। কিন্তু যাবো কোনদিকে?</description></item><item><title>সুইডেনের পথে, ICSE এর সাথে - পর্ব ৩</title><link>https://amitsealami.github.io/blog/sweden/visiting-sweden-3/</link><pubDate>Fri, 29 Jun 2018 00:13:55 +0600</pubDate><guid>https://amitsealami.github.io/blog/sweden/visiting-sweden-3/</guid><description>আমি যে হোস্টেলে উঠেছি সেটা বেশ পরিচিত। হাজার খানেক ৫ তারা পেয়েছে আমার আগের অভিযাত্রীদের থেকে। তো ওখানে ঢুকে নাম ঠিকানা বলে বুকিং অনুসারে রুমের চাবি নিলাম। তার পরেই প্রশ্ন, ইন্টারনেট লাগবে? হু বলতেই একটা কাগজ ধরিয়ে দিলো যেটায় পাসওয়ার্ড লেখা। পাসওয়ার্ড এর বাংলা করলে দাঁড়ায়, &amp;ldquo;তুমি অনেক অনেক লক্ষী&amp;rdquo;। রিসেপশনে যিনি ছিলেন এমনিতেই তার ব্যবহার অসাধারণ। আমিও সুন্দর করে তাই বলে দিলাম, তুমি অনেক অনেক লক্ষী! রুমে ঢুকে দেখি সিস্টেম বেশ মজার। আগেই বুঝিয়ে দিয়েছিল একটা কাগজে আমার নাম আর কত তারিখে চলে যাবো সেটা লিখে দিয়ে যে রুমে গিয়ে প্রথম কাজ কি হবে। রুমে ১৬টা বিছানা, দুই স্তরে থাক করে। প্রতি বিছানার সাথে একটা সংখ্যা দেয়া, সংখ্যার পাশে ওই কাগজ রাখার জায়গা। সেই একই সংখ্যা লেখা একটা ট্রাংক ও আছে, তালা মারা যায়। যে বিছানা কেউ দখল করতে চায় সে দেখে আগে ওই বিছানায় কেউ আগেই কাগজ দিয়েছে নাকি। না দিলে সে কাগজ রেখে দিলেই অন্যরা বুঝে যাবে এটা দখল করা বিছানা, ওই তারিখ পর্যন্ত। আমিও সুন্দর করে একটা খালি বিছানা দখল করে ফেললাম, সেখানের ট্রাংক এ নিজের লাগেজ রেখে তালাও মেরে দিলাম। আগেই ওরা বিছানার আর কম্বলের চাদর দিয়ে দিয়েছিল, সেগুলো বিছিয়ে রেখে বার হলাম ঘর থেকে।</description></item></channel></rss>