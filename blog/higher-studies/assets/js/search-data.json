{"0": {
    "doc": "লেখকের সম্পর্কে",
    "title": "লেখকের সম্পর্কে",
    "content": "# লেখকের সম্পর্কে আমি অমিত, ঢাকা বিশ্ববিদ্যালয়ে সফটওয়্যার ইঞ্জিনিয়ারিং এর শিক্ষক। এখন শিক্ষাছুটিতে, আমেরিকায় পিএইচডি প্রোগ্রামে। ",
    "url": "/blog/higher-studies/about/",
    "relUrl": "/about/"
  },"1": {
    "doc": "আবেদন করতে যা যা লাগে",
    "title": "আবেদন করতে যা যা লাগে",
    "content": "# আবেদন করতে যা যা লাগে আবেদনকারীর কী দেখা হয়? কী দিয়ে তাদের মান বিচার করে? ## কী কী লাগে? সাধারণত ৪টা জিনিষ লাগে, গুরুত্বের ক্রম অনুসারে এগুলো হলো:‌ - [​SOP](/blog/higher-studies/SOP), - ​[LOR](/blog/higher-studies/letter-of-recommendation), - [​CGPA](/blog/higher-studies/CGPA), - [​GRE](/blog/higher-studies/GRE)+[TOEFL/IELTS​](/blog/higher-studies/ielts-toefl) ",
    "url": "/blog/higher-studies/application-items/",
    "relUrl": "/application-items/"
  },"2": {
    "doc": "CGPA",
    "title": "CGPA",
    "content": "# CGPA ## আমার CGPA x.yz; আমার কি হবে? হতে পারে; আমাদের দেশের গ্রেড ফ্লাকচুয়েশন অনেক বেশি। কাজেই এক ভার্সিটির 4.00 আরেক ভার্সিটির 3.50 এর সমান হতে পারে; কমও হতে পারে। ফোকাস করেন আপনার ভালো দিক গুলোতে। নানা সমস্যার কারণে CGPA কম হতেই পারে। তার মানে এই না যে আপনি পারেন না। কাজেই আপনি ওদের সেই চিন্তা করার সুযোগ দিন আপনার অন্যান্য কাজের মাধ্যমে। ## কী কাজ? বিস্তর কাজ! - গবেষণা, - লিডারশীপ স্বেচ্ছাসেবক মূলক বা অন্য কোন কাজে, - ইন্ডাস্ট্রি এক্সপেরিয়েন্স, - হ্যাকাথন, কম্পিটিশন, কম্পিটিটিভ প্রোগ্রামিং ইত্যাদি ইত্যাদি যত পারেন। ভালো কাজের পুরষ্কার আরো কাজ পাওয়া, আর উচ্চশিক্ষাও দিনশেষে আরেকটা কাজ মাত্র। এমন কী আপনি যদি প্রাইভেট পড়িয়ে, বা অন্য কোন ভাবে আপনার বাবা মা কে আর্থিক ভাবে সাহায্য করতে গিয়ে রেজাল্ট খারাপ করেন, সেটাও আপনার কাজ হিসাবেই গণ্য করা হবে। বিশ্বাস হয় না? সংক্ষেপে বললে - কেউ আর্থিক ভাবে সুবিধা পেয়ে সিজিপিএ ভালো করলে সেটা স্বাভাবিক। কেউ সুবিধা না পেয়েও ভালো করলে সেটা অসাধারণ, আর কেউ সুবিধা না পেয়ে খুব ভালো না করলেও তার ব্যাপারে এই অসুবিধাটাকে ভর্তি করার সময় গোণায় ধরা হয়। এ বিষয়ে [ভালো SOP লিখতে হলে](/blog/higher-studies/writing-sop-higher-studies/) লেখাটায় বিস্তারিত লিখেছি। ",
    "url": "/blog/higher-studies/CGPA/",
    "relUrl": "/CGPA/"
  },"3": {
    "doc": "সাম্প্রতিক পরিবর্তন সমূহ",
    "title": "সাম্প্রতিক পরিবর্তন সমূহ",
    "content": "# সাম্প্রতিক পরিবর্তন সমূহ - [১১/০২/২০২১] [সাম্প্রতিক পরিবর্তন সমূহ](changes.md) - [১৯/০৪/২০২১] ডকসিফাই বাদ দিয়ে জেকিলে পুরো সাইট সাজিয়েছি। ডকসিফাই ভালো হলেও সার্চ ইঞ্জিন এর জন্য ভালো না। - [১০/০৬/২০২১](https://amitsealami.com/blog/higher-studies/phd-learning-before-coming/) পিএইচডিতে আসার আগে কী শেখা উচিৎ সেটা নিয়ে লেখা ",
    "url": "/blog/higher-studies/changes/",
    "relUrl": "/changes/"
  },"4": {
    "doc": "FALL? Spring? Summer?!",
    "title": "FALL? Spring? Summer?!",
    "content": "# FALL? Spring? Summer?! ## Fall Semester এত বেশি কিছু চিন্তার দরকার নাই, আপনার ফান্ডিং পাবার ইচ্ছা থাকলে FALL Semester টার্গেট করে এপ্লাই করার প্রস্তুতি নিবেন কারণ ফান্ডিং এই সময়ে পাওয়া যায় বেশি। ফল এর ক্লাস শুরু হয় আগস্ট মাসে।এর জন্য এডমিশন পেতে আপনার ভার্সিটি ভেদে আগের বছরের September - December এর ভিতরে এপ্লাই করা শেষ করতে হবে। ## Spring Semester তবে ভালো টাকা পয়সা ওয়ালা বিশ্ববিদ্যালয়গুলোতে SPRING SEMESTER এও ভর্তি হতে পারেন।অনেক ক্ষেত্রে এডমিশন পাওয়া সহজও, কারণ তখন ফান্ডিং কম বলে কম লোকজন এপ্লাই করে! ",
    "url": "/blog/higher-studies/fall-spring-summer/",
    "relUrl": "/fall-spring-summer/"
  },"5": {
    "doc": "অন্যান্য প্রশ্ন",
    "title": "অন্যান্য প্রশ্ন",
    "content": "```md faq page was made possible through the tutorial by Jameson Zimmer https://jamesonzimmer.com/faq-schema-jekyll-liquid/ ``` ",
    "url": "/blog/higher-studies/faq.html",
    "relUrl": "/faq.html"
  },"6": {
    "doc": "GRE",
    "title": "GRE",
    "content": "# GRE ## Quant যেকোন একটা ঠিক মতো পড়েন; ভালো মতো বুঝে সলভ করলে ম্যাথে ১৬০ তোলা খুব কঠিন না; আমাদের HSC আর SSC এর মতোই বেশিরভাগ অংক। আমার ব্যক্তিগত পছন্দ Magoosh আর Manhattan. ## Verbal ইংরেজির ব্যাসিক জানতে Word Power Made Easy বইটা দিয়ে শুরু করেন। তার পরে Barron's 333, তার পরে Magoosh এর ১০০০, তার পরে আপনার যা মন চায়। ## আমার স্কোর 3XX, আমার কি হবে? স্কোর এর সাথে দুইটা জিনিষ গুরুত্বপূর্ণ। একটা হলো আপনার পুরো প্যাকেজ কী বলে। আপনার যদি SOP, LOR, CGPA ভালো থাকে; GRE স্কোর অত বেশি লাগে না। দ্বিতীয়ত, GRE তে percentile ও গুরুত্বপূর্ণ। আপনার স্কোর কম, কিন্তু পার্সেন্টাইলে অনেক বেশি মানে আসলে আপনার স্কোর বেশি। ## AWA How to Lie with Statistics বই টা পড়তে পারেন; এটার প্রথম তিন অধ্যায় পড়লে Logical Fallacy গুলো নিয়ে বুঝে যাবেন। সেগুলো লাগবে আপনার Argument টাস্ক এ। আর ETS GRE GUIDE এর স্যাম্পল উত্তর আর সেগুলোর ব্যখাগুলো দেখতে পারেন। ",
    "url": "/blog/higher-studies/GRE/",
    "relUrl": "/GRE/"
  },"7": {
    "doc": "IELTS / TOEFL?",
    "title": "IELTS / TOEFL?",
    "content": "# IELTS / TOEFL? যদিও IELTS অনেক যায়গায় নেয়, তবে রেজাল্ট পাঠানো জটিল এবং এক এক বিশ্ববিদ্যালয় এক এক ভাবে নেয়। তাই সুবিধা বিবেচনা করলে TOEFL দেয়া ভালো। আমি IELTS দিয়েছিলাম। আমার রেজাল্ট পাঠানো লেগেছিলো DHL এ করে। ## IELTS ### Listening Subtitle ছাড়া মুভি দেখেন, IELTS প্র্যাকটিস করেন। ### Reading গল্প পড়েন, IELTS প্র্যাকটিস করেন। শব্দের মানে আন্দাজ না করে ডিকশনারি দেখুন, তার সাথে Etymology (মানে শব্দের মূল শব্দ) ঘাঁটুন। ইংরেজির ব্যাসিক জানতে Word Power Made Easy বইটা দিয়ে শুরু করেন। ### Speaking / Writing [IELTSLIZ](https://ieltsliz.com/) - অসাধারণ ওয়েবসাইট। অনেক কিছু শিখতে পারবেন এটা থেকে। ## আমার স্কোর x.y, কত হলে ফান্ডিং পাবো? সাধারণত Speaking আর Writing এ 6.5 বা তার উপরে হলে ভালো হয়। সবগুলোতে ৭ বা তার উপরে পেলে কথাই নেই। ",
    "url": "/blog/higher-studies/ielts-toefl/",
    "relUrl": "/ielts-toefl/"
  },"8": {
    "doc": "ভূমিকা - Higher Studies at USA",
    "title": "ভূমিকা - Higher Studies at USA",
    "content": "## লেখার শুরু যে কারণে > শুরু ক্যামনে করবো সেটাই বুঝতেছি না! > > -- অমিত শীল অমি, ২০১৭ আমেরিকায় উচ্চশিক্ষায় ইচ্ছুকদের নানা সময়ে নানা রকম প্রশ্ন থাকে। আমি সেটা বুঝি, কারণ আমারো অসংখ্য প্রশ্ন ছিলো। আমার ইনস্টিটিউটে আমি ছিলাম ব্যাচেলরস এ প্রথম ব্যাচের শিক্ষার্থীদের একজন। সুতরাং বড় ভাই বা বোনদের যে জিজ্ঞাসা করবো, সে উপায় ছিলো না। আবার পরিবারে প্রথম জেনারেশন পিএইচডি শিক্ষার্থী, সে সুবাদেও জানার উপায় ছিলো না পরিবারের কারো থেকে। স্যারদের, অন্য প্রতিষ্ঠানের অসম্ভব শুভানুধ্যায়ি (শিমন আরেফিন ভাই এর নাম না উল্লেখ করলেই নয়) কিছু বড় ভাইদের কল্যানে জেনেছি অনেক কিছু। নিজের ডিপার্টমেন্টের ব্যাচেলরস এ সর্বজ্যোষ্ঠদের একজন হবার কারণে এক হিসাবে ভালোই হয়েছে। *\"শুরু ক্যামনে করবো সেটাই বুঝতেছি না\"* টা ভালো বুঝেছি! সেজন্য উচ্চ শিক্ষায় আগ্রহী আপনার মনে যেসব প্রশ্ন আসতে পারে, সহজ কঠিন মোটামুটি সব প্রশ্নই আমারও মনে এসেছে।আমার কপাল ভালো বলে আমি ভালো দিকনির্দেশনা পেয়েছি, কিন্তু আপনি হয়তো পাচ্ছেন না, বা জানেনও না কই থেকে শুরু করবেন, কী জিজ্ঞাসা করবেন। সেই অভাব পূরণ করার জন্যই থেকেই এই লেখাগুলোর শুরু। আমেরিকায় উচ্চ শিক্ষায় ভর্তি হওয়ার পরে আমেরিকার অধ্যাপকদের বিভিন্ন সময়ে আলাপ করেছি তাঁরা ভর্তির সময় কী দেখেন, অন্যান্যদের আলাপ শুনেছি, পড়েছি। এভাবে যা যা জেনেছি, নিজে ভর্তি আবেদন করার সময় যা যা করেছি, তার ভিত্তিতে লিখেছি এই অনলাইন বইটা। আশা করি উচ্চ শিক্ষায় ইচ্ছুকদের কাজে লাগবে এ লেখার সংগ্রহটি।আমি যেহেতু নিজে সফটওয়্যার ইঞ্জিনিয়ারিং এর, আর এখন পিএইচডি করছি কম্পিউটার সায়েন্সে, কাজেই এই লেখার বেশিরভাগ উপদেশই এই বিষয়ের উচ্চ শিক্ষায় আগ্রহীদের জন্য। তবে অন্য বিষয়ের শিক্ষার্থীদের জন্যও এটি কাজে লাগবে বলে আশা করি। ## সহজে শেয়ার করার জন্য [https://tinyurl.com/AmitHSUSA](https://tinyurl.com/AmitHSUSA) ## কপিরাইট লেখার মেধাস্বত্ত্ব আমার। চাইলেই যেকোন লেখা কপি পেস্ট করে অন্যদের সাথে শেয়ার করতে পারেন। আমি নিয়মিত লেখাগুলো হালনাগাদ করি। সুতরাং আপনার কপি করা লেখা যারা পড়বেন, তারা হালনাগাদ করা ভার্সনটাও যেন পড়তে পারেন সেজন্য লেখার লিংক কপিপেস্ট করে দিয়ে দিবেন কপি করার সময়। এইতো! ## সর্বশেষ হালনাগাদ এপ্রিল ১৯, ২০২১ ",
    "url": "/blog/higher-studies/",
    "relUrl": "/"
  },"9": {
    "doc": "Statement of Purpose",
    "title": "Statement of Purpose",
    "content": "# Statement of Purpose ",
    "url": "/blog/higher-studies/sop/",
    "relUrl": "/sop/"
  },"10": {
    "doc": "Industry Experience (SE/CS)",
    "title": "Industry Experience (SE/CS)",
    "content": "# Industry Experience (SE/CS) ## আমি তো মাত্র ব্যাচেলরস পাশ করেছি, ইন্ডাস্ট্রি এক্সপেরিয়েন্স আছে। মাস্টার্স করি নাই। আমাকে নিবে? এটা বিশেষ করে আইটি, সফটওয়্যার ইঞ্জিনিয়ারিং বা কম্পিউটার সায়েন্স এ যারা পড়ে তাদের খুবই কমন একটা প্রশ্ন। এক কথায় উত্তর: **দৌঁড়ায় নিবে।** বুঝিয়ে বলি। কম্পিউটার সায়েন্স, সফটওয়্যার ইঞ্জিনিয়ারিং এর গবেষণায় প্রোগ্রামিং আর ইন্ডাস্ট্রি অভিজ্ঞতার অনেক দাম। এজন্য ইন্ডাস্ট্রিতে কী হয় না হয় এ বিষয়ে অভিজ্ঞদের তুলনামূলক ভাবে বেশি পেতে চায় এরা। ## ইন্ডাস্ট্রি এক্সপেরিয়েন্সও নাই, খালি ব্যাচেলরস পাশ। তাহলে? কোন ব্যাপারই না। ব্যাচেলরস পাশ করে বাইরে পিএইচডি করতে এসেছে এমন অনেককেই আমি চিনি, আমেরিকান, বাংলাদেশি সবরকমেরই। পিএইচডি করার জন্য মাস্টার্স পাশ হওয়া বাধ্যতামূলক না, অন্ততঃ কম্পিউটার সায়েন্সে ও তার সাথের বিষয়গুলোতে। অন্য বিষয়ের ক্ষেত্রে আমার ধারণা নেই। ",
    "url": "/blog/higher-studies/industry-experience-se-cs/",
    "relUrl": "/industry-experience-se-cs/"
  },"11": {
    "doc": "Letter of Recommendation (LOR)",
    "title": "Letter of Recommendation (LOR)",
    "content": "# Letter of Recommendation (LOR) ## নিবো কার থেকে? অবশ্যই অবশ্যই অবশ্যই আপনার সুপারভাইজর যিনি ছিলেন তার LOR নেয়া জরুরী। আর আপনার কাজ নিয়ে ওয়াকিবহাল যারা তারা। সাধারণত পিএইচডি এর ক্ষেত্রে যিনি আপনার কোর্স শিক্ষক ছিলেন তারটা নেয়া যেতে পারে। এক্ষেত্রে যা যা খেয়াল রাখা উচিৎ: - সুপারভাইজরের যদি ভালো পাবলিকেশন থাকে, তাহলে LOR ও আরো শক্তিশালী হবে এটাই স্বাভাবিক। - কিন্তু আপনার সুপারভাইজরের যদি ভালো পাবলিকেশন নাও থাকে, তাহলে হতাশ হবার কোন দরকার নেই। এর কারণটা হচ্ছে, ভালো পাবলিকেশন বা ভালো প্রোফাইল উন্নত দেশগুলোতে বেশি হবে এটাই স্বাভাবিক। তার মানে এই না যে ভালো শিক্ষার্থী সব আমেরিকায় ইউরোপে! ওরা এটা খুব ভালো মতো বুঝে, এবং চায় অন্য সব যায়গা থেকে শিক্ষার্থী আসুক, নিজেদের গবেষণার স্বার্থেই। ## কয়টা? ৩টা লাগে সাধারণত ## কী থাকে সেখানে? সাধারণত আপনি কি করেন, আপনাকে কতোদিন ধরে চিনে, আপনার ভালো দিক, আপনি কী ধরণের কাজ করেছেন বলে আপনাকে তার নজরে রেখেছিলেন ইত্যাদি।গবেষণায় আপনার সম্ভাবনা কেমন, বা আপনি কত ভালো এই বর্ণনা ভালো গবেষক দিলে খুব ভালো হয়। তবে এটা আপনার LoR যিনি দিবেন, তার উপর নির্ভর করে। ",
    "url": "/blog/higher-studies/letter-of-recommendation/",
    "relUrl": "/letter-of-recommendation/"
  },"12": {
    "doc": "অন্য লেখকদের লেখাগুলো",
    "title": "অন্য লেখকদের লেখাগুলো",
    "content": "# অন্য লেখকদের লেখাগুলো ## রাগিব হাসান আমেরিকার University of Alabama at Birminghan এর কম্পিউটার সায়েন্সের সহযোগী অধ্যাপক এবং ডাইরেক্টর রাগিব হাসান স্যারের আমেরিকায় উচ্চ শিক্ষা নিয়ে বেশ কিছু লেখা আছে। সেগুলোর সন্ধান পাবেন তাঁর [ফেসবুক](https://www.facebook.com/ragibhasan) প্রোফাইলে। ## মাশরুফ হোসেন সাম্প্রতিক হার্ভার্ড ফেরত, প্রাঞ্জল ভাষায় লেখে। দেখতে পারেন [তার ওয়েবসাইটে](http://mashroofhossain.com/category/education/)। ",
    "url": "/blog/higher-studies/other-authors/",
    "relUrl": "/other-authors/"
  },"13": {
    "doc": "পিএইচডিতে আসার আগে যেগুলো শেখা উচিৎ",
    "title": "পিএইচডিতে আসার আগে যেগুলো শেখা উচিৎ",
    "content": "# পিএইচডিতে আসার আগে যেগুলো শেখা উচিৎ - [৯০-১০ এর ৫০-৫০ নিয়ম](#৯০-১০-এর-৫০-৫০-নিয়ম) - [সময় ম্যানেজ করা](#সময়-ম্যানেজ-করা) - [সময় ম্যানেজ করার রিকমেন্ডেড রিসোর্স](#সময়-ম্যানেজ-করার-রিকমেন্ডেড-রিসোর্স) - [নোট রাখা বা করা](#নোট-রাখা-বা-করা) - [লিটারেচার আর সাইটেশন ম্যানেজ করা](#লিটারেচার-আর-সাইটেশন-ম্যানেজ-করা) - [Zotero শেখার জন্য](#zotero-শেখার-জন্য) - [পেপার পড়তে শেখা](#পেপার-পড়তে-শেখা) - [প্রোগ্রামিং এর ব্যাসিক](#প্রোগ্রামিং-এর-ব্যাসিক) - [লিনাক্স আর স্ক্রিপ্টিং](#লিনাক্স-আর-স্ক্রিপ্টিং) - [স্ক্রিপ্টিং শিখতে চাইলে](#স্ক্রিপ্টিং-শিখতে-চাইলে) - [LaTeX](#latex) - [ল্যাতেক শিখতে চাইলে](#ল্যাতেক-শিখতে-চাইলে) - [Markdown](#markdown) - [মার্কডাউন শিখতে চাইলে](#মার্কডাউন-শিখতে-চাইলে) পিএইচডিতে আসার আগে হয়তো আপনি ব্যাচেলরস বা মাস্টার্স শেষ করেছেন। কিন্তু হয়তো যা যা শেখা দরকার ছিলো তা কোন না কোন কারণে শেখা হয়নি। কিন্তু সেগুলো আগে থেকেই শিখলে আপনার সময় বাঁচবে অনেকখানি। সেসব নিয়েই এই লেখাটা। কয়েকটা টপিক আছে যেগুলো শেখা না শেখা আপনার ফিল্ডের উপরে নির্ভর করবে। যেমন আমি এক যায়গায় ল্যাতেকের কথা বলেছি, কিন্তু অনেক ফিল্ডেই ল্যাটেক ব্যবহার করা হয় না। কাজেই কোনটা লাগবে আর লাগবে না সেটা আপনার নিজের ঠিক করে নিতে হবে। ## ৯০-১০ এর ৫০-৫০ নিয়ম আমাদের উইলিয়াম মেরির এক প্রফেসর আছে, [গাং ঝৌ](http://gzhou.blogs.wm.edu/); অসাধারণ শিক্ষক আর গবেষক। উনার ক্লাসে উনি একটা জিনিষ শিখিয়েছিলেন আমাদের - সেটা হলো যেকোন কাজ করলে ৯০% কাজ যেকোন মানুষ করতে পারে। কাজটা ভালো নাকি সেটা নির্ধারণ হয় বাকি ১০% দিয়ে। আর ৫০-৫০ এর নিয়মটা হলো, ঐ ৯০% করতে ৫০% সময় আর পরিশ্রম লাগে, বাকি ১০% করতে বাকি ৫০% সময় আর পরিশ্রম লাগে। এই করাটা যেকোন কিছুতেই প্রযোজ্য, সেটা রিপোর্ট লেখা, পেপার পড়া, বা ল্যাতেক শেখা। এই নিয়মটা শিখে আসলে ভালো হয় বাইরে পড়াশুনার আগে। আমরা কেন জানি একটু হড়বড় করতে পছন্দ করি, তার উপর পরীক্ষায় এমন প্রশ্ন পেয়ে অভ্যস্থ যে চোথা মুখস্থ করে বা পরীক্ষার আগের রাতে পড়াশুনা করেই আমরা অনেক ভালো করে ফেলি (?)। ঐরকম করে মনে হয় আমেরিকায় (বা অন্য যেকোন ভালো যায়গায়) পার পাওয়া একটু বেশিই কঠিন। ## সময় ম্যানেজ করা আমেরিকায় আমি দেখেছি কোন একটা কারণে সবাই শুরুতেই একটা শক খায় কাজের সময় মিলাতে না পেরে। আমেরিকায় ওয়ার্ক লাইফ ব্যালেন্স বাংলাদেশের মতো না। সময় অনেক বেশি হয়তো পাবেন কারণ এখানে আসার পরে আপনার কাজ হবে শুধুমাত্র পড়াশুনা বা গবেষণা করা আর করানো নিয়ে। সাথে আবার রান্নাবান্না, ঘর পরিষ্কার করা ইত্যাদি কাজ আছে। অনেকে দেখা যায় নাওয়া খাওয়া ঘুম বাদ দিয়ে কাজ করে, আবার কেউ কেউ ভাবে পরীক্ষার আগের দিন পড়াশুনা করেই গ্রেড উঠিয়ে ফেলবে। এগুলো ভুল। আমার এক আমেরিকান বন্ধু আমাকে বলেছিলো, সে শিখেছে - \"Sleep more than you work, work more than you play, and don't play\". - যদিও খেলাধুলা তারা একদমই খেলে না এমন না। পৃথিবীর তাবৎ মেধাবীরা ফেসবুক, টুইটার, টিকটক বানিয়েছে এমন ভাবে যেন আপনার মনোযোগ কেড়ে নিতে পারে। সেই মনোযোগ দিতে চান না? বা নিজের সময় নিজে নিয়ন্ত্রন করতে পারেন না? রিসোর্স গুলো দেখুন। ### সময় ম্যানেজ করার রিকমেন্ডেড রিসোর্স - কিছু অ্যাপ আছে যেগুলো আপনার হয়ে নির্দিষ্ট সময়ের জন্য ফেসবুক এবং এই জাতীয় ওয়েবসাইটগুলো ব্লক করে দিবে। যেমন আমি [Cold Turkey](https://getcoldturkey.com) ব্যবহার করতাম, এখন করি [Self Control](https://selfcontrolapp.com/)। - [rescuetime](https://www.rescuetime.com/) স্বয়ংক্রিয় ভাবে আপনি কোন প্রোগ্রাম চালান, কতক্ষন কী করেন সেগুলো নজরদারি করবে, সপ্তাহ শেষে আপনাকে জানাবে আপনি কত সময় কাজের কাজ করেছেন আর কত সময় অকাজ। - আপনি যদি ক্রোম (বা এধরণের) ব্রাউজার ব্যবহার করেন, তাহলে [StayFocused](https://chrome.google.com/webstore/detail/stayfocusd/laankejkbhbdhmipfmgcngdelahlfoji/related?hl=en) ক্রোম এক্সটেনশনটা ব্যবহার করতে পারেন। সুবিধা হচ্ছে এটায় আপনি সপ্তাহের দিন আর সময় দিয়ে ব্লকার সেট করে দিতে পারবেন। আমার খুবই পছন্দের এক্সটেনশন এটা। - উইলিয়াম মেরিতে ওয়ার্কশপ হয় প্রায়ই এসব বিষয়ে, এরকম একটা ওয়ার্কশপ থেকে এরকম অনেক টুলের একটা ওয়েবসাইট পেয়েছি: ## নোট রাখা বা করা গবেষণায় নিয়মিত নোট লেখা লাগে, সেটা হোক গবেষণা সংক্রান্ত, বা অন্য কারো থেকে শেখা, অন্যান্য বিষয়ে। ভ্যাজাল হচ্ছে আমরা নোট করা বলতে বুঝি বইয়ে হাইলাইটার ঢালা। কিন্তু একটা কথা আছে: > It matters less what you read than how you take notes. > > -- from https://reallifemag.com/rank-and-file/ by Robert Minto তা এই নোট করাটা এক এক জন এক এক ভাবে করে। আপনি কীভাবে করবেন আপনার উপর। আমি ব্যক্তিগতভাবে [Zettelkasten](https://en.wikipedia.org/wiki/Zettelkasten) (শব্দটা জার্মান, মানে Slip Box Method) দিয়ে করার চেষ্টা করি। এ বিষয়ে অনেক কিছুই পাবেন অনলাইনে, আমার পছন্দের বই হচ্ছে [How to Take Smart Notes](https://takesmartnotes.com/) হচ্ছে এটা। কেনাটা রিকমেন্ডেড, কিন্তু কিনতে না পারলে অনলাইনেও কপি পাবেন। তবে তাও বলবো সময় করে কিনে ফেলতে। ## লিটারেচার আর সাইটেশন ম্যানেজ করা দেখা যাবে একসময় আপনার শ বা হাজার খানেক গবেষণাপত্র পড়া হয়ে গেছে। এগুলো নাম দিয়ে মনে রাখা বা সাইট করা অনেক ঝামেলার যদি ম্যানুয়ালি করতে চান। কিন্তু এগুলো ম্যানেজ করার জন্য আলাদা সফটওয়্যার আছে। সবচেয়ে জনপ্রিয়, ফ্রি দুটো অপশন হচ্ছে Mendeley আর [Zotero](https://www.zotero.org/). আমার মতে Zotero ব্যবহার করতে শেখা Mendeley এর চেয়ে একটু কঠিন। কিন্তু Zotero তুলনাবিহীন, কারণ Mendeley সার্ভিস টাইপের, আপনার একাউন্টে কোন সমস্যা হলে একাউন্ট, নোট সব যাবে। Zotero টা ওপেন সোর্স, এড-অন আছে, কাজেই আপনি চাইলে সব আলাদা করে রাখতে পারবেন এবং দুর্দান্ত সব ফিচারওয়ালা। সব মিলিয়ে আমি Zotero ব্যবহার করি। ### Zotero শেখার জন্য বাংলায় ইংরেজিতে অনেক টিউটোরিয়াল পাবেন অনলাইনে। Zotero অনেক বেশি ফ্লেক্সিবল, এজন্য নানাজন নানাভাবে ব্যবহার করে। আমি কীভাবে ব্যবহার করি তা দেখতে পড়তে পারেন [এটা](https://amitsealami.com/blog/2018/06/15/Zotero-for-research-paper-management/)। ## পেপার পড়তে শেখা মোটামুটি সব ফিল্ডেই পেপার পড়া লাগেই! কিন্তু এখানে একটা মজা আছে: এক একটা কনফারেন্স পেপার হয় ১০-১২ পেজের, কিন্তু সেটার পিছনে কাজ থাকে কমসে কম এক বছর। তো সেই এক বছরের কাজ ১০-১২ পেজের পেপার পড়ে বুঝা খুব কঠিন। চুপি চুপি বলে রাখি, সেই একটা পেপার পুরোপুরি বুঝা কিন্তু লাগেও না, মোটামুটি একটা ধারণা পেলেই হয়। কিন্তু সেই মোটামুটি টা কতখানি? হালকার উপরে ঝাপসা? নাকি আরো কিছু? এসব প্রশ্ন থাকে, আর এটার উত্তর আসলে পড়তে পড়তে, পেপারের উপর নির্ভর করে দেয়া যায়। সব পেপার তো এক না! কিন্তু তাও পড়া লাগবে, তাও বুঝা লাগবে। তারও আগে বুঝা লাগবে পেপারটা পড়া দরকার নাকি। সব মিলিয়ে পেপার পড়ার জন্য কিছু টেকনিক আছে, যেগুলো শেখা লাগেই। ভার্সিটিতেও শেখায়, কিন্তু আপনি এখন আমার ব্লগ পড়ে জানলেন। তাই আগেই শিখে এগিয়ে থাকলে তো আপনারই সুবিধা। পেপার পড়ার জন্য আমার ধারণা সবচেয়ে জনপ্রিয় টেকনিক হচ্ছে AIC বা Abstract, Introduction, Conclusion. এটা নিয়ে খুব ভালো একটা লেখা আছে ক্যামব্রিজের এক প্রফেসরের, পড়তে পারেন [এখানে](https://web.stanford.edu/class/ee384m/Handouts/HowtoReadPaper.pdf)। ## লিনাক্স আর স্ক্রিপ্টিং রিমোট সার্ভার এ কাজ করতে, কোড কম্পাইল করে চালাতে কোড চালানোর সময় প্যারামিটার পাঠানো, সেটার আউটপুট ফরওয়ার্ড করা, ফিল্টার করা, একসাথে ৫০০ ফাইল ডিলিট করা বা ফাইলে লেখা ইত্যাদি ইত্যাদি কাজের জন্য শেল স্ক্রিপ্টিং এর জুড়ি নেই। ### স্ক্রিপ্টিং শিখতে চাইলে - - আমি এখান থেকে শিখেছিলাম - - নতুনদের জন্য লিনাক্স অপারেটিং সিস্টেম উবুন্টু সবচেয়ে জনপ্রিয়, এছাড়াও লিনাক্স মিন্ট, মানজারো লিনাক্সও বেশ ভালো আমার মতে। ## প্রোগ্রামিং এর ব্যাসিক পাইথনকে সকল কাজের কাজি বলা যায়; সহজও। আমার মতে যে কারো পাইথনের ব্যাসিক শিখে ফেলা উচিত। কত রকম কাজ যে পাইথনে করা যায় সহজে তার ইয়ত্তা নেই। আপনার ফিল্ডে না লাগলেও আমার মতে এটা ব্যবহার করা শিখলে আপনি হয়তো আপনার ফিল্ডে এটা ব্যবহার করার একটা ক্ষেত্রও বানিয়ে ফেলতে পারবেন আগে থেকেই তৈরি না থাকলে। পাইথন শেখার জন্য আমার সবচেয়ে পছন্দের বই হচ্ছে [Automate the Boring Stuff with Python](https://automatetheboringstuff.com/)। এই লিংকে সব চাপ্টার লেখক ফ্রিতে দিয়ে দিয়েছেন, পড়তে পারেন অনলাইনে। কম্পিউটার সায়েন্সে যারা পিএইচডি করতে আসে, তাদের কয়েকজনের সাথে আমি আলাপ করেছিলাম এই লেখা শুরু করার আগে। আশ্চর্যের বিষয় এই যে তারাও বলেছে তাদের মনে হয়েছে আরেকটু ভালো প্রোগ্রামিং শিখে আসলে, ব্যাসিক শিখে আসলে ভালো হতো মনে হয়েছে। এই আরেকটু ভালো কী আসলে? প্রোগ্রামিং কনটেস্ট? তা না। কোন স্ট্রাকচার কখন কাজে লাগে, সেটআপ কীভাবে করা যায়, প্রোগ্রামিং ল্যাঙ্গুয়েজ কীভাবে কাজ করে, সেটা কম্পাইল কীভাবে হয়, কম্পাইল হবার পরে চালায়ই বা কীভাবে, ডিবাগিং - এগুলো সবই ব্যাসিক। আর কোন একটা ল্যাঙ্গুয়েজে এগুলো ভালো মতো শিখলে অন্য ল্যাঙ্গুয়েজে, বা আইডিইতে শেখা একটু অন্যরকম হলেও সহজ হয়ে যায় অনেকখানি। আপনি যে ল্যাবে জয়েন করবেন বা করতে চান তাদের নতুন প্রোজেক্ট গুলো দেখুন, তারা কোন প্রোগ্রামিং ল্যাঙ্গুয়েজ ব্যবহার করে, কোন ফ্রেমওয়ার্কে আগ্রহী। সেগুলো আগে ভাগেই ঘাঁটাঘাঁটি শুরু করুন। কিছুটা ধারণা আগে থেকে আসবেই। একটা লিস্ট দিচ্ছি প্রোগ্রামিং আর স্ক্রিপ্টিং মিলিয়ে। যদি সবগুলো শব্দ পরিচিত হয় এবং সবগুলো নিয়ে কাজ করতে পারেন স্বাচ্ছন্দ্যের সাথে, তাহলে ধরতে পারেন ব্যাসিক মন্দ না। - command line argument - runtime argument - compilation in terminal - classpath - environment variable - environment PATH - step into - conditional breakpoint - build/run profile/configuration এইগুলো ক্লাসের প্রোগ্রামিং শেখায় আসতেও পারে, নাও আসতে পারে। সাধারণত এগুলো হাতে ধরে শেখানোর কিছু নেই, প্রোগ্রামিং শিখতে শিখতেই ধারণা হয়ে যায় একটা। যদি না হয়ে থাকে তাহলে এগুলো নিয়ে ঘাঁটুন, জানুন, প্রোগ্রাম লেখার পরে সেটা দিয়ে কীভাবে কাজ করানো যায়, ডিবাগ কীভাবে করা যায় - এগুলো নিয়ে একটা ধারণা হয়ে যাবে। 😄 ## LaTeX পেপার লিখতে LaTeX (উচ্চারণ ল্যাতেক) এর জুড়ি নেই। বড়সড় সম্ভাবনা আছে LaTeX দিয়েই আপনার এসাইনমেন্ট, রিপোর্ট সব জমা দেয়া লাগবে। আর পেপার সাবমিশন নেয়ও বেশিরভাগ কনফারেন্স আর জার্নালে ল্যাতেক দিয়েই। কাজেই সময় থাকতে শিখে নিন, বহুৎ সময় যাবে নাহলে আসার পরে শিখতে গিয়ে। বিশেষ করে শিখবেন ইকুয়েশন লেখা, টেবল বানানো আর ছবি ঢুকানো। ### ল্যাতেক শিখতে চাইলে - - অনলাইন ল্যাতেক এডিটর। শুরুতে শেখার জন্য খুবই ভালো। তবে সময়ের সাথে সাথে অফলাইন এডিটরে সুইচ করা ভালো। সাবমিশনের আগেরদিন আপনার ইন্টারনেট চলে গেলে, বা ওভারলিফ এর ওয়েবসাইট ডাউন হয়ে গেলে বিপদে পড়বেন নাহলে। এরকম হয়েছেও আগে। - - ল্যাতেক শেখার জন্য যা যা লাগে মোটামুটি সব এখানে পাবেন। - - আমি Visual Studio Code এ ল্যাতেক এর প্লাগইন ইন্সটল করে নিয়েছি, ওটা দিয়েই লিখি। ## Markdown মার্কডাউন আমার ব্যক্তিগত মতে পৃথিবীর সবচেয়ে ভালো জিনিষগুলোর একটা। এক কথায় মার্কডাউন লেখার স্টাইলিং করার একটা ফরম্যাট। গিটহাবে যে রিডমি ফাইল দেখেন, সেটাও মার্কডাউনে লেখা হয়, আবার কনফারেন্সের রিভিউ বা রিভিউর প্রতিউত্তরগুলো যে লেখা হয় সেগুলোও মার্কডাউনেই। এমনকি আমি যে এই লেখাটা লিখেছি, সেটাও মার্কডাউনে। খালি একটা কনভার্টার দিয়ে সেটা ওয়েবসাইটে কনভার্ট করে ফেলেছি ওয়েবসাইটে রাখার আগে। ### মার্কডাউন শিখতে চাইলে - মার্কডাউনের নানা রকম ফ্লেভার আছে, মানে কয়েকটা টাইপ আছে যেগুলোর কোনটা কোনটা কিছু কম বেশি ফিচার দেয়। তবে মূল ফিচারগুলো সব মার্কডাউনে একই। গিটহাব ফ্লেভারের মার্কডাউনটা হয়তোবা সবচেয়ে জনপ্রিয়, কাজেই ওটা দিয়ে শুরু করতে পারেন। - - - Visual Studio Code এর [মার্কডাউন প্লাগইন](https://marketplace.visualstudio.com/items?itemName=yzhang.markdown-all-in-one) আমি ব্যবহার করি মার্কডাউনে লেখার জন্য। ",
    "url": "/blog/higher-studies/phd-learning-before-coming/",
    "relUrl": "/phd-learning-before-coming/"
  },"14": {
    "doc": "পিএইচডি না মাস্টার্স?",
    "title": "পিএইচডি না মাস্টার্স?",
    "content": "# পিএইচডি না মাস্টার্স? ## পিএইচডি নির্ভর করছে আপনি কী চান করতে জীবনে তার উপরে। পড়াশোনার অনেক ইচ্ছা থাকলে, গবেষণা বা শিক্ষকতায় আসতে চাইলে Ph.D. নাহলে সাধারণত দরকার হয় না। ## মাস্টার্স যারা সাধারণত ইন্ডাস্ট্রিতে যেতে চায় তাদের জন্য। ## ফান্ডিং সাধারণত মাস্টার্সের চেয়ে PhD এ ফান্ডিং বেশি থাকে। আর আমেরিকার অনেক ভার্সিটিতে এখন পিএইচডি প্রোগ্রামে ঢুকে মাস্টার্স করে বার হয়ে যাওয়া যায় না। এটার বিষয়ে বিস্তারিত জানতে আপনি যে বিশ্ববিদ্যালয়ে ভর্তি হতে ইচ্ছুক তাদের সাথে আলাপ করতে পারেন। ",
    "url": "/blog/higher-studies/phd-or-masters/",
    "relUrl": "/phd-or-masters/"
  },"15": {
    "doc": "গবেষণা অভিজ্ঞতা/Publications",
    "title": "গবেষণা অভিজ্ঞতা/Publications",
    "content": "# গবেষণা অভিজ্ঞতা/Publications ## পাবলিকেশন করি নাই, আমারে নিবে তো? এটা নিয়ে সবচেয়ে ভয়ে থাকি আমরা। এক শব্দে উত্তরঃ **নিবে।** পিএইচডিতে ভর্তি হবার আগে গবেষণার অভিজ্ঞতা চাওয়া, পাবলিকেশন দেখতে চাওয়া আর চাকরিতে শিক্ষানবীশ পদে ৫ বছর অভিজ্ঞতা চাওয়া একই কথা। পিএইচডি এর আগে গবেষণার অভিজ্ঞতা থাকা অতিরিক্ত যোগ্যতা হিসাবে গণ্য করা হয়, যোগ্যতা না। খুব উপরের সারির বিশ্ববিদ্যালয় অনেক সময় এটার সম্পর্কে জানতে চায়, কারণ তাদের ওখানে এত বেশি ভর্তির আবেদন আসে যে তখন প্রার্থীদের অগ্রাধিকার দিতে অনেকগুলো গুণের একটা হিসাবে গবেষনা ধরে। কিন্তু ভালো বিশ্ববিদ্যালয়গুলো সাধারণত গবেষণার অভিজ্ঞতা চায় না। মোদ্দা কথা, আপনার যদি গবেষণার অভিজ্ঞতা থাকে, প্রকাশনা থাকে ভালো কনফারেন্সে বা জার্নালে - খুব ভালো। না থাকলেও হতাশ হবার দরকার নাই। ",
    "url": "/blog/higher-studies/prior-research%20experience/",
    "relUrl": "/prior-research experience/"
  },"16": {
    "doc": "আমেরিকায় আসার আগে যা যা জানা দরকার - পর্ব ১",
    "title": "আমেরিকায় আসার আগে যা যা জানা দরকার - পর্ব ১",
    "content": "ধরে নিচ্ছি আমেরিকায় আপনি যাবেন, ফুল বা পার্শিয়াল ফান্ডিং নিয়েই। আগে আলাপ করেছি [যা যা শেখা দরকার](https://amitsealami.com/blog/higher-studies/phd-learning-before-coming/) সে বিষয়ে, একাডেমিক দিক থেকে। কিন্তু একাডেমিয়াই তো সব না, সাথে জীবন আর যাপনেরও ব্যাপার আছে। প্রথমবার আমেরিকায় যাচ্ছেন, কী নিবেন? কী নিবেন না? কী জানা দরকার? সেটা নিয়েই এই লেখাটা। ## মোবাইল ফোন আসার আগে সবাই যে ভুলটা করে তা হলো নতুন দেখে একটা মোবাইল ফোন কিনবে বাংলাদেশ থেকে কারণ খুশিতে, বা আমেরিকায় মোবাইল ফোনের দাম ডলারে ইত্যাদি ইত্যাদি। এইটায় দুইটা সমস্যা। **১)** আপনার ফোন আমেরিকায় কাজ নাও করতে পারে, কারণ ওদের নেটওয়ার্ক আর বাংলাদেশের নেটওয়ার্ক এক রকম না। **২)** ইন্টারন্যাশনাল ফোন কিনেও লাভ নাই, কারণ সেক্ষেত্রে আরেকটা সমস্যা হয়। ধরেন আমেরিকায় নেটওয়ার্কের ৪টা অংশ, A,B,C,D. আপনার ইন্ট্যারন্যাশনাল ফোন হয়তো নেটওয়ার্ক একসেস করতে পারবে খালি C,D,E,F। সেক্ষেত্রে যেহেতু C,D দুইটাতেই আছে, তাই সেই ইন্টারন্যাশনাল ফোন কাজ করবে। কিন্তু অর্ধেক স্পিডে, অর্ধেক নেটওয়ার্কে! সুতরাং, এখানে এসেই মোবাইল ফোন কেনা ভালো‌। আর আসার পরে এলাকার মানুষের সাথে কথা বলে ঠিক করবেন কোন নেটওয়ার্ক প্রোভাইডার নিবেন। এদের নেটওয়ার্ক আমাদের দেশের মতো সবখানে সবসময় জাতীয় না। কোন এলাকায় কোন নেটওয়ার্ক ভালো কাজ করবে সেটা ওখানের লোকজনের সাথে আলাপ করলেই ভালো। নেটওয়ার্ক কোম্পানির লোকের সাথে আলাপ করে লাভ নাই, কারণ ঠিক আপনার বাসার আশেপাশে নেটওয়ার্ক থাকবে নাকি সেটা ওদের জানার কথা না। ## জামা জুতা সোয়েটার আমেরিকায় আপনি যে এলাকায় যাচ্ছেন সেটার উপরে ভিত্তি করে অল্প কিছু কাপড় নিতে পারেন। বাংলাদেশ আর আমেরিকার আবহাওয়া এক না। ওদের কাপড় বেশিরভাগই তৈরি হয় Breathable হিসাবে, মানে ধরেন শীতকালে ঐ কাপড় পড়লে শীত লাগবে না, কিন্তু ঘামবেনও না। বাংলাদেশে আপনি কম দামে আপনাকে গরম রাখবে এমন অনেক কাপড় কিনে নিয়ে যেতে পারেন, কিন্তু দিন শেষে ঐগুলো আপনাকে সিদ্ধ করে ফেলবে ঘামিয়ে, গরমে। সবমিলিয়ে আমার মতে জামা জুতো সোয়েটার যাই বলেন, আমেরিকার দোকান থেকে কেনা ভালো। আর **Thrift Shop** বলে একটা জিনিষ আছে - অনেকেই কাপড় হোক বা আসবাবপত্র - পুরানো হয়ে গেলে এসব দোকানে দান করে দেয়। এসব দোকানে আবার খুব ভালো মতো এই দান করা জিনিষ পরিষ্কার করে অল্প দামে বিক্রি করে। অবশ্য নিয়মিত যাওয়া লাগে, কারণ এক এক সিজনে এক এক রকম জিনিষ দান করে মানুষ। তাতে তিনটা লাভ, পরিবেশ দূষন কমে, আর অনেক মানুষের কর্মসংস্থান হয় এসব দোকানে। আমেরিকান বা বিদেশি শিক্ষার্থীরা অনেকেই এসব দোকানে যায় কেনাকাটা করতে, আমিও খারাপ কিছু দেখি না এতে। এটা নিয়ে একটা বিখ্যাত গানও আছে, চাইলে শুনতে পারেন এখানে: {% youtube \"https://www.youtube.com/watch?v=QK8mJJJvaes\" %} ## টেকাটুকার কালচারাল শক আমেরিকায় আসার পরে আমি সহ অনেকেই দেখেছি এমনে চিন্তা করে, \"*হায় হায়, একটা খাতার দাম ১০ডলার, মানে ৮৩০ টাকা। খাইছে রে, গেছিরে, মরসিরে!*\" এই চিন্তা করে শুরুর দিকে আমি বাসায় যে ফ্রি বিজ্ঞাপনের কাগজ দেয় সেই কাগজের চিপায় চাপায় অংক কষতাম! এখানে আসার পরে টেবিল চেয়ার বিছানা বালিশ তোষক কিনেই তো ফতুর হয়ে গেছি, আমি তো শ্যাষ। এক দেড় মাস পরেই মাথায় আসলো, যাহ বাব্বা, এমনে করলে তো টিকতে পারবো না। এরা টেকাটুকা দিচ্ছে যেন ভালো মতো খাওয়াদাওয়া করে পড়াশুনা করতে পারি। আর প্রথম দিকের খরচ তো এককালীন। মাসে মাসে তো আর বিছানা বালিশ কেনা লাগবে না। সুতরাং, প্রথম ৬ মাস ধরে নিলাম একটা ডলারও জমাতে পারবো না। যা যা দরকার, খাবার হোক আর কলম - সব কেনা শুরু করলাম। ## বাঙ্গালি আমি বাংলাতেই থাকি এটা আরেক সমস্যা। আমেরিকায় আসছেন, আমেরিকায় নানা দেশি মানুষ পাবেন, সবার সাথে বন্ধুত্ব করবেন। ঐ বাঙ্গালিদের খুঁজে তাদের মাঝেই থাকলে না জানবেন আমেরিকান সংষ্কৃতির ব্যাপারে, না বুঝবেন তাদেরকে। আর সেটা না করলে মুশকিল! কারণ আপনার প্রোগ্রামে, আপনার ল্যাবে আপনার সাথে যারা আসবে তাদের চেহারাই আগামী ৫-৬ বছর আপনার দেখা লাগবে। সব মিললে আপনার সারাজীবনের বন্ধুও হয়ে যেতে পারে যাদের সাথে আপনি ভবিষ্যতে গবেষণায় (বা চাকরিতে) কোলাবোরেট করতে পারবেন। আমার মতে, ক্লাস শুরু হবার পরে একটু বেশি কষ্ট করা উচিৎ অন্যদের সাথে পরিচিত হবার জন্য, কারণ প্রথম এক দুই সপ্তাহেই যা সার্কেল তৈরি হবার হয়ে যায়। এর পর নতুন করে পরিচিত হওয়া বা সার্কেল বানানো অনেক কঠিন। এছাড়াও, আমেরিকার সাংষ্কৃতিক বিষয়ে বিষয়ে রাগিব হাসান স্যারের একটা খুব ভালো লেখা আছে, [আমেরিকায় উচ্চশিক্ষা - কালচারাল শক](); পড়ে দেখতে পারেন। ## ইমেইল নিয়মিত দেখা আপনার সাথে যা যোগাযোগ করবে বিশ্ববিদ্যালয়, ধরে নিন সব ইমেইলে। Social Security Number (SSN - আমেরিকায় অর্থনৈতিক যেকোন কাজে লাগতে পারে) বানানো, ব্যাংক একাউন্ট, হেল্থ ইন্স্যুরেন্স ইত্যাদি সবকিছুতেই আপনাকে ইমেইল করবে। সেই ইমেইলগুলো **উপর থেকে নিচে** পড়ার দায়িত্ব আপনার। কাজেই ভর্তির সিদ্ধান্ত নেয়ার পর থেকে সব ইমেইল পড়বেন, আবারো বলছি, উপর থেকে নিচে। নাহলে কোন চিপায় চাপায় কোন একটা ডেডলাইন থাকবে যেটা আপনি দেখবেন না, তারপরে ফ্যাসাদে পড়বেন। আমি একজনের কথা শুনেছিলাম যে এরকম সময় মতো ইমেইল দেখেও না, পড়েও না - শেষপর্যন্ত SSN সময় মতো বানাতে পারেনি বলে মাসখানেক বেতন না পেয়ে বড় ভাইবোনদের থেকে ধারদেনা করে চলেছে। ঐ ধারদেনা করার উপায় না থাকলে বেচারা কী করতো কে জানে! ## কোর্স সিলেবাস বাংলাদেশে কী হয়েছে ভুলে যান, আমেরিকায় (অন্ততঃ ভালো বিশ্ববিদ্যালয়গুলোতে) প্রফেসররা ক্লাসের শুরুতেই একটা সিলেবাস দিয়ে দিবেন কোর্সের। সেটায় পরিষ্কার ভাবে লেখা থাকবে, কোর্সে আপনার দায়িত্ব কী, মার্কস কীভাবে বন্টন করা হয়েছে সহ অন্যান্য বিস্তারিত। সেটা ঠিক মতো না পড়লে আপনি ফ্যাসাদে পড়বেন। একজনের কাহিনী শুনেছিলাম ক্লাসে, প্রফেসর প্রোজেক্টের লিস্ট দিয়েছেন যেন সবাই যার যার প্রেফারেন্স অনুসারে সাজিয়ে ইমেইল করে। সেও ইমেইল করেছে, কিন্তু প্রফেসর তাকে দিয়েছে সবচেয়ে অপছন্দেরটা। বেচারা খেপে আগুন, প্রফেসর তাকে পছন্দ করে না, তাকে ভালো প্রোজেক্ট দেয় নাই ইত্যাদি ইত্যাদি। ইমেইলও করলো প্রফেসরকে, *আমাকে আরেকটা দেয়া যায় না? আমাকে তো সবচেয়ে অপছন্দেরটা দেয়া হয়েছে*। প্রফেসরও সুন্দর মতো করে উত্তর দিলেন, কিন্তু সিলেবাসে তো বলাই ছিলো, যে যতো আগে ইমেইল করবে তারটা ততো বেশি গুরুত্ব পাবে প্রেফারেন্স এর হিসাবে। কোন সময় থেকে প্রেফারেন্স জানানো যাবে সেটাও নির্দিষ্ট করা ছিলো, কাজেই সবাই যথেষ্ট সময় পেয়েছে প্রেফারেন্স লিস্ট রেডি করার। বাকিরা তো সবাই অনেক আগেই জানিয়েছে, আর তুমি জানিয়েছো একদম ডেডলাইনের শেষ কয়েক মিনিটে! সুতরাং, আঁই কী কইত্তাম? ¯\\\\_(ツ)_/¯ ## ঠিকমতো আলাপ আর যোগাযোগ করা এই জিনিষটা খালি আমেরিকায় না, বাংলাদেশসহ দুনিয়ার যেকোন যায়গায় সমস্যা তৈরি করে। ধরেন প্রফেসর আপনাকে কাজ দিয়েছে, আর আপনি সেই কাজটা করতে পারেন নাই। হয়তো সেটা শারীরিক বা মানসিক অসুস্থতার কারণে। এখন আপনি কাজটা করেন নাই এজন্য প্রফেসর বকা দিবে - এই ভয়ে ঘাপটি মেরে ডুব দিলেন। সেক্ষেত্রে সমস্যা আরো বাড়বে। ডুবন্ত মানুষও তো খড়কুটো আঁকড়ে ধরে বাঁচাও বাঁচাও চিৎকার করে, চুপচাপ ঘাঁপটি মেরে ডুবে যায় না। আপনিও জানাবেন, প্রফেসর ভালো হলে আর আপনি যুক্তিযুক্ত কারণ দিলে প্রফেসর অবশ্যই সেটা সম্মান করবেন, সময় বেশি দিবেন, বা আপনার সমস্যার সমাধানের জন্য সাহায্য করবেন। আপনি তো কাজ করতে চান বলেই সমস্যার কথা আলাপ করবেন, কাজেই প্রফেসরেরও এ বিষয়ে আপত্তি থাকার কথা না। ঝামেলা বাধে অন্যখানে। ধরেন আপনি ঝামেলায় পড়লেন, জানালেন না। সমস্যা বেড়ে চূড়ান্ত পর্যায়ে পৌঁছানোর পরে আপনি ভিকটিম বানালেন নিজেকে - সেক্ষেত্রে আপনাকে কেউ সাহায্য করতে পারবে না বা করতে চাইবে না। আর ১৮ এর পরে আপনাকে সবাই ধরে নিবে পরিপক্ক, সুতরাং খ্যাচম্যাচ করে, অন্যের ঘাড়ে দোষ চাপিয়ে লাভ নেই। প্রফেসর খারাপ হলে অবশ্য অন্য কাহিনী, সেটা নিয়ে ভবিষ্যতে আরেক লেখায় আলাপ করবো। --- পাঠক বা পাঠিকা, - **আপনি আমেরিকায় ইতিমধ্যে এসেছেন**: উপরের কোনটা আপনি আগে জানলে কি সুবিধা হতো বা সমস্যা থেকে বাঁচতেন? বা আরো কী জানলে আপনার সুবিধা হতো? - **আমেরিকায় আপনি ভবিষ্যতে আসবেন:** উপরেরগুলো জেনে আশা করি উপকার হয়েছে। আরো কী জানলে সুবিধা হয়? কমেন্টে জানান, আমার ভবিষ্যতে লিখতে সুবিধেও হবে, উৎসাহও পাবো। আপাততঃ এটুকুই :) ",
    "url": "/blog/higher-studies/before-coming-to-usa/",
    "relUrl": "/before-coming-to-usa/"
  },"17": {
    "doc": "Statement of Purpose এর সারসংক্ষেপ",
    "title": "Statement of Purpose এর সারসংক্ষেপ",
    "content": "# Statement of Purpose (SOP) ## কপি দেয়া যাবে আপনারটার? না, SOP মানে আপনি কি উদ্দেশ্যে করতে চান; আপনি কি করেছেন জীবনে তার সাথে রিলেট করে বলা। তবে ছেলেবেলায় কি ছিলেন, কলেজে কি পুরষ্কার পেয়েছেন এগুলো কেউ দেখে না। ## তাহলে করবো টা কী? অনলাইনে অনেক ভার্সিটির গাইডলাইন পাবেন। যেমন: Carnegie Mellon University এর কম্পিউটার সায়েন্সে উৎসাহীদের জন্য গাইডলাইন আছে। - [Statement of Purpose Guidelines from MIT](https://web.mit.edu/msrp/myMSRP/docs/Statement%20of%20purpose%20guidelines.pdf) আরও আছে: - [The Key to Successful Applications \\| MIT Graduate Admissions](https://gradadmissions.mit.edu/blog/2017/Amanda_C/blog2) - [Statement of Purpose Tips for CS Students](https://users.ece.cmu.edu/~mabdelm/statement-of-purpose-tips.html) SOP লিখতে গেলে অনেকেই কিছু ভুল করে থাকেন, যেটার কারণে SOP এর বারোটা বেজে যায়। প্রচলিত বা কমন ভুল গুলো নিয়ে কার্নেগি মেলনেরই আরেক প্রফেসরের লেখা পড়তে পারেন। - [How to Write a Bad Statement for a Computer Science Ph.D. Admissions Application](https://www.cs.cmu.edu/~pavlo/blog/2015/10/how-to-write-a-bad-statement-for-a-computer-science-phd-admissions-application.html) ## আমার এই বিষয়ে লেখা আমি ভালো SOP তে কী থাকে, কী কাজ করলে SOP আরো ভালো হবে সে বিষয়ে [লিখেছি বাংলায়](/blog/higher-studies//writing-sop-higher-studies/)। ## আপনি আমার SOP টা দেখে দিবেন? কাকে দেখাবো? ব্যক্তিগত ব্যস্ততার কারণে আমার পক্ষে SOP দেখে ফিডব্যাক দেয়া খুব কঠিন। উচ্চশিক্ষার জন্য ফেইসবুকসহ অনেক ওয়েবসাইটে নানারকম গ্রুপ আছে বাংলাদেশিদেরই। ওসব গ্রুপ এ ভলান্টিয়াররা আছেন যারা SOP দেখে দেন। আমার অনুরোধ আপনারা তাদের সাথে যোগাযোগ করুন। ",
    "url": "/blog/higher-studies/statement-of-purpose-summary/",
    "relUrl": "/statement-of-purpose-summary/"
  },"18": {
    "doc": "কোন ভার্সিটিতে পড়বো?",
    "title": "কোন ভার্সিটিতে পড়বো?",
    "content": "# কোন ভার্সিটিতে পড়বো? আগেই বলে রাখি, এই লেখাটা যারা শুধুই আমেরিকায় আসতে চান, সেজন্য পড়াশুনার অজুহাতে বা যেকোন অজুহাতে আসবেন তাদের জন্য না। যারা পড়াশুনা নিয়ে আগ্রহী, গবেষণা করতে চান, বা ভালো ক্যারিয়ার গড়তে চান উচ্চ পর্যায়ের পড়াশুনা শেষে, তাদের জন্য। আমি আরো ধরে নিচ্ছি আপনার সিজিপিএ, জিআরই, টোফেল বা আয়েল্টস, পাবলিকেশন এগুলোতে মোটামুটি স্কোর আছে। আমেরিকায় সাধারণত মানুষ ১০-১২টায় এপ্লাই করে, কেউবা করে ৩০টা ইউনিভার্সিটিতে। গড়পড়তা নিয়ম হচ্ছে এপ্লাই করার আগে তিন ক্যাটেগরিতে ভাগ করা: - যেখানে পড়াশুনা করতে পারলে ভাগ্যবান মনে হবে নিজেকে, - যেটায় পড়াশুনা করতে পারলে ভালো, আর - যেটায় পড়াশুনা করতে পারলে ইউনিভার্সিটি নিজেকে ভাগ্যবান মনে করবে। সাধারণত টপ স্কুলগুলোকে প্রথম ক্যাটেগরির ধরা হয়। এই হিসাবে ধরুন আপনি যদি ১০টা বিশ্ববিদ্যালয়ে ভর্তি হবার আবেদন করেন, তাহলে প্রথম ৩টা রাখবেন প্রথম সারির, মাঝ ৪টা মাঝ সারির। এভাবে করা প্রয়োজন কারণ খালি রেজাল্ট, সিজিপিএ, পাবলিকেশন দিয়ে ভর্তি করে না বিশ্ববিদ্যালয়গুলো। প্রত্যেক বিশ্ববিদ্যালয়ের কিছ নিজস্ব ভিসন, মিশন থাকে। এই মিশনের সাথে না মিললে আপনার ভাল প্রোফাইল হলেও তারা না নিতেই পারে! যেমন কোন বিশ্ববিদ্যালয় হয়তো চায় উদ্যোক্তা মনোভাবের শিক্ষার্থী বেশি আসুক, আর আপনার প্রোফাইল দেখে তাদের মনে হল আপনার গবেষণায়ে উৎসাহ বেশি, আর গবেষণায়ে আপনার ভবিষ্যৎ উজ্জ্বল। সেক্ষেত্রে আপনার প্রোফাইল যতই ভালো হোক না কেন, আপনার নেয়ার সম্ভাবনা খুব কম ঐ বিশ্ববিদ্যালয়ের। কারণ যেকোন ভালো বিশ্ববিদ্যালয় চায় দুই পক্ষই লাভবান হোক এমন শিক্ষার্থী নিতে। বাংলাদেশ এর উদাহরণ দেই কলেজ দিয়ে। প্রথম ক্যাটাগরির কলেজ হিসেবে হয়তো আপনি নটর ডেমে পড়তে পারলে নিজেকে ভাগ্যবান মনে করতে পারবেন। দ্বিতীয় ক্যাটাগরিতে হয়তো কোন কলেজ আপনার পছন্দ কিন্তু শীর্ষ কলেজ হিসেবে ধরা হয় না, এমন কলেজ পাবেন আর তৃতীয় ক্যাটাগরি তে ভুঁইফোড় কলেজ গুলো থাকবে যেগুলো নামকাওয়াস্তে কলেজ - তলে তলে ব্যবসা প্রতিষ্ঠান। এগুলো অনেকে সময় দেখবেন A+ পাওয়া শিক্ষার্থীদের বলছে এসে ভর্তি হও, বেতন দেয়া লাগবে না, উল্টা টাকা দেব। এগুলো ভালো পরিচিতির আশায় এরকম শিক্ষার্থী খুঁজে যেন HSC পর্যায়ে তুলনামূলক কম পরিশ্রমের বিনিময়ে ভালো রেজাল্ট বাকিদের দেখাতে পারে। আমেরিকায়ও এমন প্রচুর ইউনিভার্সিটি আছে যেগুলো হিসাবে তেমন কাজের না। এগুলো চায় ফুসলিয়ে ফাসলিয়ে আপনাকে নিয়ে আসতে, বিশেষ করে আপনি যদি নিজে ভালো শিক্ষার্থী হন। নিদেন পক্ষে একটা এপ্লিকেশন পেলেও, সেক্ষেত্রে এপ্লিকেশন ফি টাই ওদের লাভ। বিশ্ববিদ্যালয়ের র‍্যাংকিং, ছাত্ররা সাধারণত কি কি ফ্যাক্টর হিসাবে নেয়, কি কি নেয়া উচিৎ, প্রফেসররা কি দেখে সাধারণত - এসব নিয়ে মাঝে সাঝেই আলাপ হয় আমাদের সাথে প্রফেসরদের। আবার অনেক সময় প্রফেসররা টপ র‍্যাংকড কনফারেন্সে ওয়ার্কশপ নেন কিভাবে PhD এর প্ল্যান করা উচিত, কি করে আগানো যায় ইত্যাদি নিয়ে। সেগুলো আমি চেয়ে নেই, দেখি আর শিখি। সবকিছু থেকে চুম্বক অংশগুলোর ভিত্তিতে আমার নিজস্ব চিন্তাভাবনা নিয়ে লিখছি। ## র‍্যাংকিং র‍্যাংকিং দেখতে গিয়ে অনেকে ওয়েবসাইটে র‍্যাংকিং দেখে। বেশ কিছু র‍্যাংকিং আছে, QS Ranking, Times Higher Education Ranking ইত্যাদি। এগুলোর উপরে নির্ভর করা ঠিক না এজন্য যে এগুলো ডাটা কালেকশনের উপরে পুরোপুরি নির্ভরশীল। অনেক বিশ্ববিদ্যালয়ই ডাটা পাঠায় না বলে র‍্যাংকিং এ আসেই না। আবার যেসব ডাটা সংগ্রহ করা হয়, সে ডাটায় নানা অংশে নানারকম গুরুত্ব দেয় এক এক প্রতিষ্ঠান। এতে দেখা যায় একই বিশ্ববিদ্যালয় এক এক ওয়েবসাইটে এক একরকম র‍্যাংকিং এ। আবার পাবলিকেশন এর ক্ষেত্রেও ঝামেলা আছে। টপ ক্যাটাগরির কনফারেন্স কোনটা হবে সেটা নিয়ে সাধারণত মতবিরোধ থাকে না। কিন্তু তার পরের ক্যাটাগরির কনফারেন্স কে কেউ গুনেই না, কেউ আবার টপ ক্যাটাগরির সাথেই ধরে, বা কেউ ধরে সেকেন্ড ক্যাটাগরি হিসেবে। যেহেতু এই ধরাধরি বা গুরুত্ব দেয়ার ব্যাপারগুলো সাবজেক্টিভ, তাই র‍্যাংকিং এর উপরে দিনশেষে ভরসা তেমন করা যায় না। তবে র‍্যাংকিং দিয়ে অন্ততঃ ঘাঁটাঘাটি শুরু করতে পারেন। যেমন কম্পিউটার সায়েন্সের জন্য [csrankings.org](csrankings.org) একটা সাইট, যেখানে কম্পিউটার সায়েন্সের কনফারেন্স এর পাবলিকেশনের ভিত্তিতে নানা বিশ্ববিদ্যালয়গুলোর র‍্যাংকিং করা হয়েছে। সাইটটা শুরু করার জন্য মন্দ না। র‍্যাংকিং গুলো দেখবেন, কিন্তু সেটা দেখবেন ধারণা পেতে, শর্টলিস্ট করতে। তারপরে শুধুমাত্র নিজের জন্য আপনার নিজেরই র‍্যাংকিং করা লাগবে। এই র‍্যাংকিং করার সময় কিছু প্রশ্ন করা লাগবে আপনার: - র‍্যাংকিং কি সাবজেক্টের না ইউনিভার্সিটির? নাকি ইউনিভার্সিটির ফ্যাসিলিটির? নাকি ফ্যাকাল্টির? - র‍্যাংকিংটায় কি প্রফেসরদের গবেষণার মান উঠে এসেছে? - যে সাবজেক্ট র‍্যাংকিং দেখছেন, তার যে ফিল্ডে আপনি কাজ করতে চান সে ফিল্ডে ঐ ডিপার্টমেন্টের কোন প্রফেসরের ভালো পাবলিকেশন আছে? সাথে সাথে প্রফেসরদেরও তালিকা করা লাগবে, যে তালিকায় র‍্যাংকিং করার সময় নিচের বিষয়গুলোর খেয়াল রাখা লাগবে: - প্রফেসর শেষ কবে ফান্ড বা গ্রান্ট পেয়েছেন? উনি কি নিয়মিত গুরুত্ত্বপূর্ণ কনফারেন্স বা জার্নাল কমিটিতে থাকেন? - প্রফেসর কি টেনুর পেয়ে গেছেন নাকি পাবেন? বয়স কেমন? রিসার্চ গ্রুপে কতজন ছাত্র বর্তমানে আছে? - এডভাইজার হিসাবে প্রফেসর কেমন? সপ্তাহে কি নিয়মিত স্টুডেন্টদের সাথে দেখা হয়? নাকি কাজ দিয়ে মাস দুয়েক উধাও হয়ে যান? - ল্যাবে কি স্টুডেন্টরা একজন আরেকজনের সাথে টীম ওয়ার্ক করে নাকি সারাদিন কানাকানি মারামারি করে? - ল্যাবের স্টুডেন্টরা গড়ে বছরে কয়টা পেপার বার করে? তারা কি গবেষণার পরে একাডেমিয়াতে গেছে নাকি ইন্ডাস্ট্রিতে? - যেখানে যাবেন সেখানের ফান্ডিং এর হিসাবে জীবনযাত্রার খরচ কি উঠে আসবে? নাকি কষ্ট হবে? এই প্রশ্নগুলো করে আপনার আগাতে হবে। লেখার শুরুতে প্রশ্ন করেছিলাম - কোন ভার্সিটিতে পড়বো? লেখার আলাপ করতে করতে কার সাথে কাজ করবেন সেটায় গিয়ে ঠেঁকেছি। আমার মতে ভার্সিটির র‍্যাংকিং এর সাথে সাথে প্রফেসরের প্রোফাইলও দেখা জরুরি। ভার্সিটি ভালো র‍্যাংকিং এ থাকলে ফান্ডিং পেতে সুবিধা হবে, এলামনাই নেটওয়ার্ক অনেক শক্তিশালী হবে। প্রফেসর ভালো হলে আপনি ভালো কাজ শিখতে পারবেন। এই দুইটা সব সময় একসাথে পেলে সোনায় সোহাগা, কিন্তু নাও তো পেতে পারেন। সেক্ষেত্রে আপনার সিদ্ধান্ত নিতে হবে কোনটা বেশি গুরুত্বপূর্ণ আপনার কাছে। PhD জীবনে একবারই করবেন। তাই সময় নিয়ে প্রস্তুতি নিলেই ভালো। রিসার্চের ক্ষেত্রে সুপারভাইজার আপনাকে গড়তে পারে বা ভাঙতে পারে। PhD কে অনেকে শুধুমাত্র একটা ডিগ্রি হিসাবে দেখে, কিন্তু পরিসংখ্যান বলে PhD করতে শিক্ষার্থীদের এক তৃতীয়াংশ বা তার বেশি মানসিক চাপে ভুগে এবং পরবর্তীতে মানসিক সমস্যায় বা ডিপ্রেশনে পড়তে পারে। তাই ভালো সুপারভাইজারের বিকল্প নেই, একদমই নেই। সব মিলিয়ে খুব ভালোমতো আঁটঘাঁট বেঁধে নামা উচিত ইউনিভার্সিটি সিলেক্ট করার সময়। ",
    "url": "/blog/higher-studies/which-university/",
    "relUrl": "/which-university/"
  },"19": {
    "doc": "উচ্চশিক্ষার আবেদন - ভালো SOP লিখতে হলে",
    "title": "উচ্চশিক্ষার আবেদন - ভালো SOP লিখতে হলে",
    "content": "- [১) SOP যে কারণে এতোটা গুরুত্বপূর্ণ](#১-sop-যে-কারণে-এতোটা-গুরুত্বপূর্ণ) - [২) ভালো SOP কীভাবে লিখবো?](#২-ভালো-sop-কীভাবে-লিখবো) - [ক) Top-Down Approach](#ক-top-down-approach) - [খ) তো আমি কী কঁইত্তাম? প্রশ্ন করতে না দেয়া](#খ-তো-আমি-কী-কঁইত্তাম-প্রশ্ন-করতে-না-দেয়া) - [গ) SOP লেখার সময় যা মনে রাখা দরকার](#গ-sop-লেখার-সময়-যা-মনে-রাখা-দরকার) - [ঘ) যার দুঃখ সেই বুঝে - কিন্তু বুঝানোও লাগবে](#ঘ-যার-দুঃখ-সেই-বুঝে---কিন্তু-বুঝানোও-লাগবে) - [ঙ) গুরুত্বের ভিত্তিতে কনটেন্ট সাজানো](#ঙ-গুরুত্বের-ভিত্তিতে-কনটেন্ট-সাজানো) - [৪) শেষ কথা](#৪-শেষ-কথা) - [কৃতজ্ঞতা স্বীকার](#কৃতজ্ঞতা-স্বীকার) বিদেশে উচ্চশিক্ষায় ভর্তির আবেদনে যেটা সবচেয়ে, সবচেয়ে বেশি গুরুত্নপূর্ণ, সেটা হলো Statement of Purpose, সংক্ষেপে SOP। আপনার খুব ভালো জিআরই স্কোর থাকতে পারে, খুব ভালো সিজিপিএ থাকতে পারে, কিন্তু ভালো SOP না থাকলে বেশ ভালো ঝামেলা বাঁধতে পারে। আবার আপনার অন্যগুলোয় কমতি থাকলেও ভালো SOP এর কারণে ভর্তির সম্ভাবনাও অনেকখানি বাড়তে পারে। তা কী কারণে এই SOP তে এতোটা, এতোটা গুরুত্ব দেয়া হয়? কীভাবে SOP ভালো করা যায়? সেটা নিয়েই এই লেখাটা। (সহজে মনে রাখার জন্য বা শেয়ার করার জন্য এই কেস সেনসিটিভ লিংক: [http://bit.ly/AmitSOP](http://bit.ly/AmitSOP)। পড়ুন বিট.লি স্ল্যাশ অমিত এসওপি ) ## ১) SOP যে কারণে এতোটা গুরুত্বপূর্ণ SOP এর কাজ \"**কেন**\" এর উত্তর দেয়া; এই একটা মাত্র কারণে এটা সবচেয়ে গুরুত্বপূর্ন ভূমিকা পালন করে। তবে একটা কেন না, অনেকগুলো কেন! - কেন আপনি উচ্চ শিক্ষায় আগ্রহী? - কেন আপনি এই প্রোগ্রামে ভর্তি হতে চান? - কেন আপনি বর্তমানে যেখানে আছেন তা থেকে উচ্চ শিক্ষায় আসতে চান? - আপনার সিভিতে সিজিপিএ ভালো না, বা আপনার গবেষণায় অভিজ্ঞতা নেই, বা আপনার গবেষণায় অভিজ্ঞতা আছে কিন্তু সেটা অন্য বিষয়ে, বা আপনারই মতো আরেকজন শিক্ষার্থীর হয়তো একই রকম গ্রেড, টোফেল ইত্যাদি - তারপরেও কেন আপনাকেই এই প্রোগ্রামে নেয়া উচিৎ? - কেনই বা আপনি অনন্ত ভবিষ্যৎ সম্ভাবনা থেকে উচ্চশিক্ষাই বেছে নিয়েছেন? এই গুরুত্বপূর্ণ তথ্যগুলোই SOP তে থাকা লাগে। বলা বাহুল্য, উপরের পয়েন্টগুলো গাইডলাইন মাত্র। সবগুলোই পয়েন্টই থাকা লাগবে, বা খালি এগুলোই থাকা লাগবে ব্যাপারটা এমন না। কী থাকবে, সেটা আপনারই সিদ্ধান্ত নিতে হবে পরিস্থিতি আর অভিজ্ঞতার উপর ভিত্তি করে। ## ২) ভালো SOP কীভাবে লিখবো? আমি নিচের পয়েন্টগুলো সাধারণত মানার চেষ্টা করি, সেটা SOP হোক, আর গবেষণাপত্র লেখা। এগুলো মেনে চললে লেখার মান কিছুটা হলেও স্বয়ংক্রিয় ভাবে বেড়ে যায়: - Top-Down approach - তো আমি কী কঁইত্তাম? প্রশ্ন করতে না দেয়া - প্রত্যেকটা লাইন, প্রত্যেকটা প্যারাগ্রাফ এর একটা মাত্র উদ্দেশ্য পালন করতে হবে, এক্ষেত্রে আপনার SOP কে শক্তিশালী করা, আপনার পক্ষে যুক্তি দেয়া - যার দুঃখ, সেই বুঝে - তাই বুঝানোর - কষ্ট বা চ্যালেঞ্জিং ফ্যাক্টর কী ছিলো আপনার আপনি হওয়াতে - গুরুত্বের ভিত্তিতে কনটেন্ট সাজানো গ্রামার ঠিক রাখা, ফন্ট সবখানে ঠিক মতো মেইনটেইন করা, ২ পৃষ্ঠার মাঝে SOP রাখা - এগুলো সবাই জানে, তাও মনে করিয়ে দিচ্ছি। কারণ আমরা সাধারণত আগে দর্শনধারী, পরে গুণবিচারী। আর যখন ১০টা SOP তে খালি আপনারটা এসব ঠিকমতো থাকবে না, তখন ঐ ৯টা এগিয়ে যাবে বলাই বাহুল্য। কিন্তু এগুলো \"ভালো\" SOP বানায় না। ভালো SOP বানানোর পয়েন্টগুলো একটা একটা করে ব্যখা করি এখন। ### ক) Top-Down Approach আমেরিকায় আসার পরে অনেকগুলো Writing Workshop এ অংশ নিয়েছি, আবার এডভাইজরের থেকেও শুনেছি কিভাবে লেখা ভালো করা যায়। সবচেয়ে বেশি যেটা এখন পর্যন্ত শুনেছি, সেটা হলো লেখায় Top-Down Approach ফলো করা; মজার বিষয় - তাদের মতে বেশিরভাগ আন্তর্জাতিক শিক্ষার্থীরা Bottom-up এ অভ্যস্ত। দুইটার ভিতরে পার্থক্যটা কী? নিচের দুইটা প্যারা পড়ুন উদাহরণ হিসেবে, বুঝে যাবেন। > প্রথমেই নিন আধা লিটার পানি। ফুঁটিয়ে জীবাণুমুক্ত করুন। তাতে মেশান এক চিমটি লবণ আর আধমুঠো গুড়। ছেঁকে নিন। ঘরেই তৈরি হয়ে গেলো খাবার স্যালাইন। রোগ বা তাপজনিত কারণে পানিশূন্যতা রোধ করতে এর বিকল্প নেই! > রোগ বা তাপজনিত কারণে যে পানিশূন্যতা হয়, তা রোধ করতে আপনি ঘরেই তৈরি খাবার স্যালাইন খেতে পারেন। এর জন্য প্রথমেই নিন আধা লিটার পানি। ফুঁটিয়ে জীবাণুমুক্ত করুন। তাতে মেশান এক চিমটি লবণ আর আধমুঠো গুড়। ছেঁকে নিন। তৈরি হয়ে গেল খাবার স্যালাইন। এটা খুবই সংক্ষিপ্ত উদাহরণ, কিন্তু প্রথমেই ধরে নিন আপনি জীবনেও খাবার স্যালাইনের নাম শুনেন নাই, এটা কী জানেনও না। এই অবস্থায় আপনি প্রথমটা পড়লে শেষেরদিকে বুঝবেন কী নিয়ে আলাপ, আর সেটার কী গুরুত্ব। পরেরটায় পাঠককে সরাসরি বলা হচ্ছে কী নিয়ে কথা হবে, কাজেই আঁধারে হাতড়ানোর সুযোগ নেই। মজার বিষয় হচ্ছে আমরা ভাবিও ২য়টার মতো, কথা বলিও ২য়টার মতো। কিন্তু হয়তো কোন একটা কারণে ইংরেজি আমাদের মার্তৃভাষা না বলে, বা আমরা অভ্যস্ত না বলে প্রথমটার মতো করে লিখি। সুতরাং, আপনার লেখায় Top-Down approach প্রয়োগ করুন; খালি প্যারাগ্রাফ এর জন্য না, প্রতিটা লেখায়, প্রতিটা প্যারাগ্রাফে, প্রতিটা লাইনে। বিদেশিরাও (অন্ততঃ আমেরিকানরা!) Top-Down পড়েই অভ্যস্ত, আর ওভাবে লিখলে ঐ লাইন বা প্যারাগ্রাফের উদ্দেশ্য পরিষ্কার হয়ে যায়, তাতে পাঠকেরই সুবিধা। ### খ) তো আমি কী কঁইত্তাম? প্রশ্ন করতে না দেয়া আমরা সবাই SOP তে ভালো ভালো কথা লিখতে পছন্দ করি যেগুলোর সাথে উচ্চশিক্ষায় **কেন** আগ্রহী সেটার সম্পর্ক খুঁজে পাওয়া যায় না। খুব কমন কিছু টপিক হলো ছোটবেলায় স্বপ্ন দেখতাম শিক্ষক হবো, স্ক্রুড্রাইভার দিয়ে খেলনা দফারফা করতাম, স্কুলে ফার্স্ট হয়েছি, হয়তো সব সাবজেক্টে ভালো করি নাই, কিন্তু গুরুত্বপূর্ণ গুলোয় করেছি, এসএসসিতে এইচএসসিতে এ+ পেয়েছি, ভেরি গুড স্কোর, ইত্যাদি ইত্যাদি। কিন্তু এই যে এগুলো লিখলাম - এগুলো দিয়ে আমি কী প্রমাণ করতে চাইছি? এগুলোয় ভালো করলেই বা গবেষণার সাথে কী সম্পর্ক? যে প্রোগ্রামে আবেদন করছি, যে এডভাইজরের সাথে কাজ করতে চাইছি, তার বা তাদের সাথে কী যোগসূত্র? এই উত্তরগুলো আসা চাই। যদি না আসে, তাহলে পাঠক ভাববে \"তো আমি কী কঁইত্তাম?\"; তারপরে আর ঠিক মতো না পড়েই আপনার SOP রেখে দিবে। ক্ষতিই যখন হবে, সুতরাং ঐসব ফেলে শুধুমাত্র যেগুলো দিয়ে আপনি উচ্চশিক্ষার উদ্দেশ্য প্রকাশ করতে পারবেন, বা যোগসূত্র দেখাতে পারবেন সেগুলোই শুধু রাখুন। আমি নিচের কয়েকটা পয়েন্টে আমার নিজের SOP এ কী লিখেছিলাম তার ভিত্তিতে উদাহরণ দিবো, আশা করি তখন আরো পরিষ্কার হবে বিষয়টা। ### গ) SOP লেখার সময় যা মনে রাখা দরকার প্রত্যেকটা লাইন, প্রত্যেকটা প্যারাগ্রাফ এর একটা মাত্র উদ্দেশ্য পালন করতে হবে, তা হলো আপনার উচ্চশিক্ষার উদ্দেশ্য বা কারণ প্রকাশ করা, আপনি যা দাবী করছেন তার পক্ষে প্রমাণ দেয়া, আপনার পক্ষে যুক্তি দেয়া। এটার জন্য নিচের পয়েন্টগুলো ফলো করতে পারেন: - লেখায় যা লিখবেন, তা দিয়ে প্রকাশ হবে বা যোগসূত্র স্থাপন হবে - আপনি কেন ঐ ডিপার্টমেন্টের ঐ প্রোগ্রামে ঢুকতে চান, - কী ভালো লেগেছে, - কী করবেন উচ্চ শিক্ষা শেষে, - কী স্বপ্ন আপনার, - আর কী কারণে মনে হয় এই প্রোগ্রামটা আপনার সেই স্বপ্ন বাস্তবায়নে সাহায্য করবে - **আপনার** নিজের অভিজ্ঞতার ভিত্তিতে উদাহরণ দিতে পারলে খুব ভালো হবে, কারণ এটা একান্তই *আপনার* SOP; কীরকম? যেমন ধরুন আপনি \"ক\" বিষয়ে ভালো গ্রেড পেয়েছেন, সেটা আবার আপনার পছন্দের গবেষণার বিষয় \"খ\" এর সাথে মিলে। আপনি যদি বলেন \"ক\" ভাল্লাগে, সুতরাং \"খ\" এ আগ্রহী - এতে অবশ্য কাজ হবে না। ব্যখা করতে হবে, কেন \"ক\" ভালো লাগে *আপনার* কাছে। আর সেই ভালো লাগা থেকে ভালো করে পড়াশুনা করায় ভালো গ্রেড পেয়েছেন ভালো কথা, কিন্তু সেটার সাথে \"খ\" এর কী সম্পর্ক আছে আপনার মতে - সেই আলাপটাও করা লাগবে। ### ঘ) যার দুঃখ সেই বুঝে - কিন্তু বুঝানোও লাগবে আমরা দরকার মতো কমবেশি সবাই চাপাবাজি করতে পারি, কিন্তু কেন জানি আমরা নিজের কষ্টগুলোকে গোনায় ধরি না অর্জনের ক্ষেত্রে। যেমন ধরুন দুইজন শিক্ষার্থী ভর্তির আবেদন করছে। একজন প্রথম সারির, কখনো কোন আর্থিক সমস্যায় পড়েনি, বাবা মা ভালো শিক্ষকের ব্যবস্থা করেছে, ভালো কলেজে পড়েছে; আরেকজন আর্থিক সমস্যায় ছিলো, টিউশনি করে এক-দেড়বেলা খেয়ে বাবা মায়ের দেখভাল করেছে, ভালো কলেজে পড়ার সুযোগও পায়নি। টপার হয়নি, কিন্তু খুব খারাপ রেজাল্টও করেনি, ক্লাসে প্রথম ২০-৩০% শিক্ষার্থীদের মাঝেই আছে। খালি রেজাল্টের বিচারে প্রথমজন এগিয়ে থাকলেও, সার্বিক বিচারে দ্বিতীয় জন এগিয়ে যাবে কারণ তার অনেক বেশি কষ্ট সহ্য করে, অনেক সমস্যার সম্মুখীন হয়ে এগিয়ে যেতে হয়েছে। ২য় জনের অর্জন এজন্যই বেশি শ্রদ্ধার দাবিদার। কিন্তু ২য়জন যদি তার এই কষ্টগুলো, বাঁধার কথাগুলো প্রকাশ না করে, তার \"খারাপ\" রেজাল্টের ব্যখায় তুলে না ধরে তার এই কষ্টগুলোর কথা, তাহলে তো সে তার নিজের প্রতিই অবিচার করবে। সুতরাং, যার দুঃখ সেই বুঝলেও, অন্যকে বুঝানোর দায়িত্বও নিতে হবে। খেয়াল রাখতে হবে অবশ্য, এগুলোর সাথে তার উচ্চশিক্ষার আবেদনের সম্পর্ক স্থাপন করা লাগবে। যেমন এই উপরের উদাহরণ ধরেই বলি। ২য়জন এসব কষ্ট করে কিছু না কিছু নিশ্চয়ই শিখেছে, সময় ম্যানেজ করা, শিক্ষকতা, বা দায়িত্ববোধ, এগুলো কীভাবে তার উচ্চশিক্ষায় সাহায্য করবে সেটার ব্যখা আসা চাই। আর এসব \"দুঃখের\" কথা সব সময় লেখা লাগে অর্জন হিসাবে দেখাতে, অজুহাত হিসাবে দেখাতে না। \"*এই কারণে ওই কারণে গ্রেড ভালো হয় নাই, তাও আম্রে নেন*\" মনোভাব প্রকাশ পেলে সর্বনাশ! আমার SOP এর ভিত্তিতে উদাহরণ দেই: আমি মাস্টার্সে যে কাজ করেছিলাম সেটা সফটওয়্যার ইঞ্জিনিয়ারিং রিসার্চ হিসাবে হয়তো খুব কঠিন কাজ হয়নি; কিন্তু আমি SOP এ কোথাও বলি নাই এটা খারাপ কাজ হয়েছে। বরং এটা বলেছি যে আমি সারা বাংলাদেশেই সফটওয়্যার ইঞ্জিনিয়ারিং বিষয়ক প্রোগ্রামে প্রথম ব্যাচের শিক্ষার্থীদের এক জন, কাজেই আমার টপিক ঠিক করতেই অনেক কষ্ট করতে হয়েছে। সেই টপিক কীভাবে ঠিক করেছি সেটা নিয়ে কিছু আলাপের পর বলেছি সেটা নিয়ে কাজ করতে গিয়ে অন্যান্য আনুসাংঙ্গিক বিষয় নিজে নিজে শিখে কাজ করা লেগেছে। যদিও আমার অভিজ্ঞতা কম ছিলো, আমি যা করেছি তা ঠিক মতো গবেষণার পদ্ধতি মেনেই করেছি। আর ওগুলোর ভিত্তিতে গবেষণাপত্র প্রকাশ তো আছেই! এগুলোর মাধ্যমে আমি পাঠককে বেশ কয়েকটা বিষয়ে \"ক্লু\" দিয়েছি - ১) আমি লেগে থাকতে জানি গাইডেন্স বা রিসোর্স কম থাকলেও, ২) আমি গবেষণার পদ্ধতি নিয়ে যারা মাত্র শুরু করছে তাদের থেকে অন্ততঃ বেশি জানি, ৩) আমি প্রত্যেকটা কাজের সাথে \"কেন\" এর উত্তর দিয়েছি - সুতরাং আমি প্ল্যান করে কাজ করি আর আমি জানি আমি যা করেছি তা কেন করেছি। ### ঙ) গুরুত্বের ভিত্তিতে কনটেন্ট সাজানো আপনার SOP তে আপনি অনেক কিছুই হয়তো লিখবেন; বিশ্ববিদ্যালয়, কলেজ বা স্কুলের কাহিনীও আসতে পারে। কিন্তু এগুলো সব সময় সাজানো লাগবে গুরুত্বের ভিত্তিতে, Top-Down এপ্রোচেই। আমার মতে উচ্চশিক্ষায় যে বিষয়ে গবেষণার আগ্রহী তার সাথে সরাসরি সম্পর্কিত কাজগুলো সবচেয়ে গুরুত্বপূর্ণ। সাধারণত এই ধরণের কাজগুলো বিশ্ববিদ্যালয় পর্যায়েই হয়, কাজেই বিশ্ববিদ্যালয় কেন্দ্রিক কথাগুলো একদম উপরের দিকে নিয়ে আসতে পারেন। মাঝের অংশের গুরুত্ব কিঞ্চিৎ কম, কাজেই ওখানে আনতে পারেন সেই বিষয়গুলো যেগুলো জানলে ভালো, কিন্তু জরুরী নয়। যেমন এক্ষেত্রে হয়তো আপনি বলতে পারেন আপনি কলেজে বা অন্য কোন পর্যায়ে কী করেছিলেন যেটা আপনার বিশ্ববিদ্যালয়ের পড়াশুনায় প্রভাব ফেলেছিলো, যে প্রভাব আবার উচ্চশিক্ষায়ও ফেলতে পারে। শেষে আপনি কী করতে চান, কোথায় নিজেকে দেখতে চান - কেন এই প্রোগ্রাম, কেন এই এডভাইজর পছন্দ এসব নিয়ে আলাপ করতে পারেন শেষের দিকে, যা যা ভূমিকায় বলেছেন তার উপসংহার হিসাবে। আমার SOP এর ভিত্তিতে উদাহরণ দেই: আমি আমার SOP তে শুরুর দিকে আলাপ করেছিলাম মাস্টার্স করার সময় কী নিয়ে কাজ করেছি, আর মাঝের দিকে আলাপ করেছিলাম ছাত্রাবস্থায় শখের বশে যে সব প্রোজেক্ট নিয়ে কাজ করেছি করেছি সেগুলো নিয়ে ([IISEM](https://github.com/LordAmit/IISEM), [Linux Brightness Controller](https://github.com/LordAmit/Brightness)), ঐগুলোর অভিজ্ঞতাগুলো কীভাবে আমাকে মাস্টার্সে সাহায্য করেছে আর আমার বর্তমানে যেসবে আগ্রহ সেগুলোতে কীভাবে সাহায্য করবে। প্রত্যেকটা ধাপে আমি আবার ব্যখাও করেছি কেন এর। যেমন Brightness Controller টা শুরুতে আমার প্রোজেক্ট হলেও এটার মাধ্যমে দেশ বিদেশের অনেকের সাথেই কাজ করার অভিজ্ঞতা হয়েছে আমার, যেটা সফটওয়্যার ইঞ্জিনিয়ার হিসাবে আমাকে পরিণত হতে সাহায্য করেছে। আর যেহেতু এটা অনেক স্টার পেয়েছে গিটহাবে, সুতরাং আমি এটাও ইঙ্গিত করতে পেরেছি যে আমি মানুষের সমস্যাগুলো ধরতেও পারি, সমাধানও করতে পারি! শেষের দিকে আলাপ করেছি আমি ঢাকা বিশ্ববিদ্যালয়ে শিক্ষক হিসাবে যোগদান করার পর কী নিয়ে গবেষণা শুরু করেছিলাম, কেন শুরু করেছিলাম আর সেগুলো থেকে কী প্রকাশনা করেছি, আর ভবিষ্যতে আমি কোথায় নিজেকে দেখতে চাই, কেন দেখতে চাই। ## ৪) শেষ কথা SOP লেখা নিয়ে বিস্তর গাইডলাইন আছে। গাইডলাইন দেখতে পারেন, কিন্তু কখনোই অন্যের SOP দেখে লেখা শুরু করবেন না। অন্যেরটা না দেখে লেখা শুরু করলে আপনি বাধ্য হবেন নিজের অভিজ্ঞতা, নিজের স্বকীয়তা বজায় রেখে লিখতে। কিন্তু অন্যেরটা দেখলে আপনার সেই নিজস্বতা নষ্ট হবে, এটা মোটামুটি নিশ্চিত। কারণ নিজের অনেক অভিজ্ঞতার কথা মনে থাকবে না, আরেকজন কী লিখেছে সেটা মনে করতে গিয়ে! কাজেই নিজের স্বার্থেই অন্যেরটা না দেখে লিখুন। লেখা শেষ হলে তখন আপনি ধারণা নিতে, আরো ভালো করতে অন্যেরটা দেখতে পারেন। আর অনলাইনে অনেক গাইডলাইন আছে, SOP তে কী থাকা উচিৎ, কিভাবে প্ল্যান করা উচিৎ, কী থাকা উচিৎ না ইত্যাদি। আমার পছন্দের কয়েকটা দিয়ে দিলাম, আশা করি কাজে লাগবে। - [Statement of Purpose Guidelines from MIT](https://web.mit.edu/msrp/myMSRP/docs/Statement%20of%20purpose%20guidelines.pdf) - [The Key to Successful Applications \\| MIT Graduate Admissions](https://gradadmissions.mit.edu/blog/2017/Amanda_C/blog2) - [How to Write a Bad Statement for a Computer Science Ph.D. Admissions Application](https://www.cs.cmu.edu/~pavlo/blog/2015/10/how-to-write-a-bad-statement-for-a-computer-science-phd-admissions-application.html) - [Statement of Purpose Tips for CS Students](https://users.ece.cmu.edu/~mabdelm/statement-of-purpose-tips.html) সবার জন্য শুভকামনা রইলো। কোন প্রশ্ন থাকলে এখানে, বা কমেন্টে করবেন; আমি চেষ্টা করবো যথাশীঘ্র উত্তর দেবার। ## কৃতজ্ঞতা স্বীকার - বন্ধু [রায়হানের](https://rayhanur-rahman.github.io/) প্রতি, ও না বললে এই লেখাটার প্রয়োজনীয়তা টের পেতাম না - ঢাকা বিশ্ববিদ্যালয়ের কম্পিউটার সায়েন্স বিভাগের [ডঃ মোঃ মামুনুর রশিদ স্যারের](http://www.cse.du.ac.bd/profile/?people_id=30) প্রতি। আমার ব্যাচেলরস ফাইনালে প্রোজেক্ট রিপোর্ট নিয়ে যাওয়া মাত্র উনি বলেছিলেন, যার দুঃখ সেই বুঝে, সুতরাং উনি জানতে চান আমার প্রোজেক্টে কী করতে গিয়ে সবচেয়ে বেশি কষ্ট হয়েছিলো, কেন কষ্ট হয়েছিলো। স্যারের ব্যখার পর থেকেই যার দুঃখ সেই বুঝে কথাটা মাথায় রাখার চেষ্টা করি, আর বুঝার চেষ্টা করি অন্যদের কষ্ট কীসে হয়েছে, কেন হয়েছে। 🙂 ",
    "url": "/blog/higher-studies/writing-sop-higher-studies/",
    "relUrl": "/writing-sop-higher-studies/"
  }
}
