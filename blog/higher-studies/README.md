# Higher Studies at USA

## লেখার শুরু যে কারণে

> শুরু ক্যামনে করবো সেটাই বুঝতেছি না!
>
> -- <cite>অমিত শীল অমি, ২০১৭</cite>

আমেরিকায় উচ্চশিক্ষায় ইচ্ছুকদের নানা সময়ে নানা রকম প্রশ্ন থাকে। আমি সেটা বুঝি, কারণ আমারো অসংখ্য প্রশ্ন ছিলো। আমার ইনস্টিটিউটে আমি ছিলাম ব্যাচেলরস এ প্রথম ব্যাচের শিক্ষার্থীদের একজন। সুতরাং বড় ভাই বা বোনদের যে জিজ্ঞাসা করবো, সে উপায় ছিলো না। আবার পরিবারে প্রথম জেনারেশন পিএইচডি শিক্ষার্থী, সে সুবাদেও জানার উপায় ছিলো না পরিবারের কারো থেকে। স্যারদের,  অন্য প্রতিষ্ঠানের অসম্ভব শুভানুধ্যায়ি (শিমন আরেফিন ভাই এর নাম না উল্লেখ করলেই নয়) কিছু বড় ভাইদের কল্যানে জেনেছি অনেক কিছু। নিজের ডিপার্টমেন্টের ব্যাচেলরস এ সর্বজ্যোষ্ঠদের একজন হবার কারণে এক হিসাবে ভালোই হয়েছে। *"শুরু ক্যামনে করবো সেটাই বুঝতেছি না"* টা ভালো বুঝেছি! সেজন্য উচ্চ শিক্ষায় আগ্রহী আপনার মনে যেসব প্রশ্ন আসতে পারে, সহজ কঠিন মোটামুটি সব প্রশ্নই আমারও মনে এসেছে।আমার কপাল ভালো বলে আমি ভালো দিকনির্দেশনা পেয়েছি, কিন্তু আপনি হয়তো পাচ্ছেন না, বা জানেনও না কই থেকে শুরু করবেন, কী জিজ্ঞাসা করবেন। সেই অভাব পূরণ করার জন্যই থেকেই এই লেখাগুলোর শুরু।

আমেরিকায় উচ্চ শিক্ষায় ভর্তি হওয়ার পরে আমেরিকার অধ্যাপকদের বিভিন্ন সময়ে আলাপ করেছি তাঁরা ভর্তির সময় কী দেখেন, অন্যান্যদের আলাপ শুনেছি, পড়েছি। এভাবে যা যা জেনেছি, নিজে ভর্তি আবেদন করার সময় যা যা করেছি,  তার ভিত্তিতে লিখেছি এই অনলাইন বইটা। আশা করি উচ্চ শিক্ষায় ইচ্ছুকদের কাজে লাগবে এ লেখার সংগ্রহটি।আমি যেহেতু নিজে সফটওয়্যার ইঞ্জিনিয়ারিং এর, আর এখন পিএইচডি করছি কম্পিউটার সায়েন্সে, কাজেই এই লেখার বেশিরভাগ উপদেশই এই বিষয়ের উচ্চ শিক্ষায় আগ্রহীদের জন্য। তবে অন্য বিষয়ের শিক্ষার্থীদের জন্যও এটি কাজে লাগবে বলে আশা করি।

## কপিরাইট

লেখার মেধাস্বত্ত্ব আমার। চাইলেই যেকোন লেখা কপি পেস্ট করে অন্যদের সাথে শেয়ার করতে পারেন।  আমি নিয়মিত লেখাগুলো হালনাগাদ করি। সুতরাং যারা পড়বে তারা হালনাগাদ করা ভার্সনটাও যেন পড়তে পারে সেজন্য লেখার লিংক কপিপেস্ট করে দিয়ে দিবেন কপি করার সময়। এইতো!

## সর্বশেষ হালনাগাদ

ফেব্রুয়ারি ৪, ২০২১
